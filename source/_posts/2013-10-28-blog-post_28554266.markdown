---
layout: post
title: "ನಿನ್ನ ನಿನಗಿಂತಲೂ ಹೆಚ್ಚು ಓದ್ವಳು"
date: 2013-10-28
comments: false
categories: 
---


   ಹಲ್ಲು ಬಂತಾ ಅಂತ, ಬೊಟ್ಟು ಬಾಯೊಳ್ಗಿಟ್ಟು ಒಸಡು ಒತ್ತಿ ನೋಡ್ವಳು.  ಚಿಗುರು ಹಲ್ಲು ಉಜ್ಜಲು, ನಚ್ಚಗಾಗಿ, 'ಅಬ್ಬಾ!! ' ಅಂದು, ತನ್ನೊಳ್ಗೆ ತಾನು ಸುಖೀಸ್ವಳು.  ಮೊದ್ಲ-ಮೊದ್ಲ ಮಕಾಡೆಗೆ,  ಬಲ್ದ ಕೈ!! ಸಿಕ್ಕಾಕೊಂಡು. , 'ಹಿಯ್ ' ಅಂತು ಅಳ್ವಾಗ, ಅಂಗಾತ ಮಾಡಿ ನಗ್ವಳು!!   ಮೊದಲ ಎಲ್ಡು ಹೆಜ್ಜ ಇಟ್ಟು  ವಗ್ಗಾಲೆ ತೂ. ಗಿ ಬೀಳ್ವಾಗ, ಬೊಗಸೆಯೊಡ್ಡಿ ಹಿಡಿವಳು.   ಮಂಡಿ ಮ್ಯಾಲೆ ತಾನು ಕೂತು, ತೆವಳ್ತಲೇ ಇಂಥ ಕ್ಯಾಚಿಗಾಗಿ  ಹಿಂದ-ಹಿಂದ ಅಲೆವಳು.    ತೊದಲು ನುಡಿಗೆ ಕಿವಿಗೊಟ್ಟು. , ಬೇಕಾದಂತ ಅರ್ಥವಿಟ್ಟು .   ಮೊದ್ಲ!! ಎಲ್ಲಾ ಅಭಾಸಗಳನು  ಹಿಡಿ-ಹಿಡಿಯಾಗಿ ಸಂಭ್ರಮಿಸುವಳು.    ಮೊಲೆಯಹಾಲ ರೂಢಿಯನ್ನ ಬಿಡಿಸಬೇಕು ಅನ್ವಾಗ.   ಅಮೃತದ ನಳಿಗೆಗೆ  ಬೇವು ಅರೆದು ಹಚ್ವಳು.   ನಿನ್ನ ಮೋಸದಿಂದಲೇ ಅಲ್ಲವೇನೆ  ಮೊದಲಾಗಿದ್ದು.  ಸತ್ಯಾನ್ವೇಷಣೆ!!  ಕೆತ್ತಿದ ಮೂರ್ತಿಯ ಕಂಡು  ಶಿಲ್ಪಿ ನಿಬ್ಬೆರಗಾದಂತೆ  ತನ್ನ ಸೃಷ್ಟಿಗೆ ತಾನೇ.  ಮಾರುಹೋಗ್ವಳು.   ಬರೆದ ಕವಿತೆಯನ ತಿರುಗಿ, ಕವಿಯೊಬ್ಬ ಉರು ಹೊಡೆದಂತೆ ನಿನ್ನ ನಿನಗಿಂತಲೂ ಹೆಚ್ಚು ಓದ್ವಳು.  This poem is published in 'Panju'.  thanx Panju :-) 
