---
layout: post
title: "ಸರ್ವತಂತ್ರ ಸ್ವತಂತ್ರ ಭಾರತದ ಕಿಡಿಗಳು"
date: 2009-04-05
comments: false
categories: poem patriotic
---
<ol>
<li><a href="#veera-savarkar">ವೀರ ಸಾವರ್ಕರ್</a></li>
<li><a href="#gaandhi-taata">ದಾರಿ ತಪ್ಪಿದೆ, ಗಾಂಧಿ ತಾತ</a></li>
</ol>


<div id="veera-savarkar"><h2>1. ವೀರ ಸಾವರ್ಕರ್ </h2></div>
ಓ.. ವಿನಾಯಕ ದಾಮೋಧರ  
ಭಾರತಾಂಬೆಯ ಪ್ರೀತಿಯ ಕುವರ.       
ಸರಸ್ವತಿಯನ್ನೇ, ತಾಯಿಪೂಜೆಗೆ ಮುಡುಪಿಟ್ಟ ದಿಟ್ಟ.

ಪಾವನವಾಗದೆ ನೀ ಹಾರಿದ ಶರಧಿ.   
ರಕ್ತಸಿಕ್ತ ದೇಹ ಉಪ್ಪು ನೀರಿನಲ್ಲಿ,  
ಸ್ವಾತಂತ್ರ್ಯದ ದಾಹ ಕುದಿವ ರಕ್ತದಲ್ಲಿ.   

ಕನಸಿನಲ್ಲೂ ಬೆಚ್ಚಿದರು ಆಂಗ್ಲರು,  
ನಿನ್ನ ಲೇಖನಿಯ ನೆರಳಿಗೆ.   ನೀ
 ಹೊಸೆದ ಹಗ್ಗವದು,  
ನೆಣಲ್ಲವೇ! ಆಂಗ್ಲರ ಕೊರಳಿಗೆ.     

ನೀನು "ವ್ಯಕ್ತಿಯಲ್ಲ ಮಹಾಶಕ್ತಿ",  
ಇದು ಕ್ರಾಂತಿಕಾರಿಗಳ ಉಕ್ತಿ.   
ನಿನ್ನ ಗರಡಿಯಲ್ಲಿ ಪಳಗಿದರು,  
ಕ್ರಾಂತಿವೀರರು ನೂರು.     

ಮೊಳೆಯಿಂದ ಬಂದ ಸರಸ್ವತಿ,  
ಮೆರೆದಳು ಸೆರೆಮನೆ ಗೋಡೆಯ ಮೇಲೆ,  
ಹರಿಜನನೆ ಉಪಸಕನಾಗಿದ್ದ,   
ಪಾವನಮಂದಿರಕ್ಕೆಲ್ಲಿದೆ ಎಲ್ಲೆ.     

ಅಸಹಕಾರ ಹೋರಾಟದ ಆದಿ ನೇತಾರ  
ಅಭಿನವಭಾರತ ಪಿತಾಮಹ    

ಇಂದಿಗೂ ನೀನಿಂದು ಕೆಲವರಿಗೆ ಅಪಥ್ಯ,    
ಸಂಶಯದ ಗೂಡಲ್ಲಿ ತಿಳಿಯದೆ ಸತ್ಯ.    
ಹುತಾತ್ಮ ಧೀಂಗ್ರಾನಿಗೆ ಪ್ರೇರಣೆ.   
ನೀನಿತ್ತ ಕ್ರಾಂತಿಮಂತ್ರದ ಅನುಕರಣೆ. 

ಧರ್ಮಶುದ್ಧೀಕರನದಿ,   
ಹಿಂದುತ್ವಕ್ಕೆ ನೀಕೊಟ್ಟೆ ನೆಲೆ.     

ಸೈನ್ಯಬಲವನೆಚ್ಚಿಸಲು ನೀ ತೋರಿದ ಹಾದಿ,  
ಉಳಿಸಿತಲ್ಲವೇ ದೇಶವ ವಿಭಜನೆಯ ಸಮಯದಿ.       
ನೀನನುಭವಿಸಿದೆ ಸುಧೀರ್ಘ ಕರಿನೀರಿನ ಶಿಕ್ಷೆ  
ನಾವನುಭಾವಿಸುತ್ತಿದ್ದೀವೆ ನಿನ್ನ ಸ್ವಾತಂತ್ರ್ಯದ ಭಿಕ್ಷೆ.   

ನಾ ಕಾಣಬೇಕು ಸುತ್ತಿಸಿದ ಗಾಣ,  
ಇಟ್ಟಿದ್ದ ಸೆರೆಮನೆ ತಾಣ.     
ಬಿಸಿ ರಕ್ತಿಗರ ದಾರಿದೀಪ,   
ಎಂದಿಗೂ ಆರದ ನಂದಾದೀಪ.  

( 2004 ರ ಆಸುಪಾಸಿನಲ್ಲಿ ಬರೆದ ಕವಿತೆ )

<div id="gaandhi-taata"><h2>2. ದಾರಿ ತಪ್ಪಿದೆ, ಗಾಂಧಿ ತಾತ</h2></div>
ವಿಶ್ವ ಶಾಂತಿ ಎಂದೊಡನೆ  
ಈ ಲೋಕ ನೆನೆಯುವುದು    

ಅದೇ ಕೋಲು  
ಅರೆ ಬೆತ್ತಲು  
ಫಕೀರನ      
ಬೊಚ್ಚು ನಗೆಯ  
ಬಿಚ್ಚು ನುಡಿಯ  
ಗಾಂಧೀ ತಾತನ            

ಶಾಂತಿ ದೂತ ಬಂದು ನೋಡ  
ಜೀವ ತೆತ್ತ ಈ ನಿನ್ನ ನಾಡ  
ತಲೆಮಾರುಗಳು ಉರುಳಿದರು  
ಬಗೆಹರಿಯದ ದ್ವಂದ್ವಗಳು ನೂರು  

ಬಾಂಬುಗಳ ದಿಬ್ಬಣದಿ,  
ಪಯಣವಿದು ವಿನಾಶದೂರಿಗೆ.  
ಯಾರ ಅಸ್ತಿತ್ವಕ್ಕೋ ತಿಳಿಯದು,  
ಹುಡುಕಿಹೆವು ಸಂತೆಯಲಿ ಸೂರಿಗೆ.