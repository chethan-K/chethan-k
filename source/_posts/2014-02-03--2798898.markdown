---
layout: post
title: "ಕಪ್ಪುಗುಲಾಬಿ : 2"
date: 2014-02-03
comments: false
categories: 
---


"ರಾಧ!! ನೀನು ನನ್ನ ಜೊತೆನಲ್ಲಿಯೇ ಇದ್ದು ಬಿಡು.  " ಅಂತಂದ ವಿನೋದ.   ಕಟ್ಟಿದ್ದ ಗಂಟಲು ಸರಿಪಡಿಸಿಕೊಳ್ಳುತ್ತಾ.  ಗೊಗ್ಗರು ಧನಿಯಲ್ಲಿ. , " ಗಂಟಲು ಸರಿ ಇಲ್ಲವೋ. !! ಬಿಸಿ ನೀರು ಕೇಳು. " ಎಂದಳು ರಾಧ.   ವಿನೋದ ಕೇಳಿದ್ದಕ್ಕೆ.  ಹೋಟೆಲಿನ ವೆಯ್ಟರು.  "ಅದೆಲ್ಲಾ.  ಈಗ ಮಾಡಿಕೊಡೋದಕ್ಕೆ ಆಗಲ್ಲ.  " ಅಂದ.   ರಾಧ ಹೇಳಿದ 'ಗಂಟಲು ಪಿರಿಪಿರಿ' ಕಾರಣವನ್ನೇ ಪುನಃ ಹೇಳಿದನಾದರೂ.  ವೆಯ್ಟರ್!! ವಿನೋದನ ಮಾತನ್ನು,  ಕೇಳಿಸಿಕೊಳ್ಳುವ ಗೋಜಿಗೆ ಹೋಗಲಿಲ್ಲ.  ರಾಧಾಳ ಕಡೆಗೆ ತಿರುಗಿ.   "ಹಾ!! ನೀರು!! ಅಷ್ಟೋಂದ್ ಏನು.  ಕೋಲ್ಡ್ ಇಲ್ಲ.  ಕುಡೀಬಹುದು ಕಣೆ!!" ಅಂದ.   ಸ್ವಲ್ಪ ಹೊತ್ತು ಸುಮ್ಮನಿದ್ದು!! " ನನಗೆ ಜೋರು ಮಾತಾಡಕ್ಕಾಗ್ತಿಲ್ಲ.  ಇಲ್ಲಾಂದ್ರೆ ಒಂದ್ ಸೆಕೆಂಡ್ ನಲ್ಲಿ ಬಿಸಿ ನೀರು ತರಿಸ್ತಿದ್ದೆ.  " ಕಣ್ಣು ಮಿಟುಕಿಸಿ ನಕ್ಕಳು ರಾಧ.   ಇನ್ನೂ. ' ತನ್ನ ತಪ್ಪೇನು. !! ' ಎಂಬುದಾಗಿ ತಡಬಡಿಸುತ್ತಿದ್ದ ವಿನೋದನ!! ಕಣ್ಣುಗಳನ್ನೇ.  ದಿಟ್ಟಿಸುತ್ತಾ.  " ನಿನ್ನ ಜೊತೆ ಯಾರೂ ಸುಖವಾಗಿ ಇರೋದಕ್ಕೆ ಆಗಲ್ವೋ.  ತುಂಬಾ ಕಾಂಪ್ರಮೈಸ್ ಮಾಡ್ಕೋತಿಯ ಲೈಫ್ ಜೊತೆ.  ಬೇಕೆಂದ ಹಾಗೆ ಬದುಕೋದಕ್ಕೂ.  ಹೆದರಿಕೊಳ್ತೀಯ.  " ಅಂದಳು.   ಅಪಮಾನಿತನಾದಂತೆ ಕಂಡರೂ. , ತೋರಗೊಡದ ರೀತಿಯಲ್ಲಿ ಸಮರ್ಥಿಸಿಕೊಳ್ಳುತ್ತಾ ಹೋದ.   " ಒಂದು ಕಡೆ ಭಯ!! ಮತ್ತೊಂದು ಕಡೆ ಸಂಕೋಚ!! ಇನ್ನೊಂದು ಕಡೆ ನನ್ನವೇ ಕಲ್ಪನೆಗಳು.   ಯಾವುದೋ ಬಸ್ ಹತ್ತುವಾಗ. , ಮುಂದೆ ಇದು ಮೋರಿಗೆ ಬಿದ್ದು ಬಿಟ್ಟರೆ ಅಥವಾ ಆಕ್ಸಿಡೆಂಟ್ ಆಗಿಬಿಟ್ಟರೆ. , ಬಸ್ ನಿಂದ ಇಳೀತಿದ್ದ ಹಾಗೆ. , ಅಡಿಯಿಂದ ಯಾವುದೋ ಹಾವು ಬಂದು, ಅದರ ಮೇಲೆ ಕಾಲಿಟ್ಟು. , ಅದು ಕಚ್ಚಿ ಬಿಟ್ಟರೆ.  ಕಣ್ಣ ಮುಂದೆ ಯಾವಾಗಲೂ ರಾಶಿ ರಾಶಿ 'instinct' ಗಳು.  ಇದು ಹಂಗಾದರೆ ಹೆಂಗೆ!! ಹಿಂಗಾದರೆ ಹೆಂಗೆ!! ಅದು ಹಿಂಗಾಗಿಬಿಟ್ಟರೆ!! ಅನ್ನೋ ರೀತಿನಲ್ಲಿ.   ಈ ಇಮ್ಯಾಜಿನೇಷನ್ ಗಳ ಮಧ್ಯೆ, ಕೆಲವೆಲ್ಲಾ.  ನಿಜವಾಗಲೂ ನಡೆದಿರುತ್ವೆ.  ನಿಜವಾಗಲೂ ಬದುಕಿದ್ದೆನಾ. ? ಅಥವಾ  ಎಲ್ಲವೂ ನನ್ನ ಕಲ್ಪನೆಗಳಾ. ? ಗೊಂದಲ.  ನಿನ್ನ ಜೊತೆ ಈ ರೀತಿ ಕುಳಿತು ಮಾತಾನಾಡ್ತಿರೋದನ್ನೇ.  ಎಷ್ಟೋ ಸಲ!! ಕಲ್ಪಿಸಿಕೊಂಡಿದ್ದೇನೆ.  ಅಲ್ಲೂ ಕೂಡ. , ನಾವು ಹೀಗೆ ಮಾತಾಡ್ತಾ ಇರ್ತೇವೆ. " ಕೊನೆಯ ಮಾತುಗಳಿಂದ ವಿಚಲಿತನಾದ ವಿನೋದ, ಅಷ್ಟಕ್ಕೇ ನಿಲ್ಲಿಸಿದ.   ರಾಧ ಶುರುವಚ್ಚಿಕೊಂಡಳು - " ನನಗಿರೋ ಸಮಸ್ಯೆ ಕೂಡ, ನಿನ್ನ ಆ ಕಲ್ಪಿಸಿಕೊಂಡಿರೋ ಪ್ರಪಂಚ!! ' ಸ್ಟಾಪ್ ಇಮ್ಯಾಜಿನಿಂಗ್!! ನಾವು ನೋಡ್ತಾ ಇರೋ ಪ್ರಪಂಚದಾಚೆ ಮತ್ತೇನೋ ವಿಸ್ಮಯವಾದದ್ದು ಅಥವಾ ಭಯ ಪಡಿಸೋ ಅಂತದ್ದು.  ಇಲ್ಲ.  ಹಾಗೇನೆ ಸಂಕೋಚ ಪಟ್ಟುಕೊಳ್ಳೋದಕ್ಕೆ. , ಸುತ್ತ ಇರೋರೆಲ್ಲಾ ನಮ್ಮನ್ನೇ ಸದಾ ಗಮನಿಸುತ್ತಾ ಇರ್ತಾರೆ ಅನ್ನೋ ಆಲೋಚನೆಯೇ!!  ಅದೇ ಮುಜುಗರ ತರಿಸುವಂತದ್ದು.  "  " ಅದಕ್ಕೆ!! ನನಗೆ, ನೀನು ಅಂದ್ರೆ ಇಷ್ಟ.  ನನಗೆ ನನ್ನ ರೀತಿಗಿಂತ, ನಿನ್ನ ರೀತಿ ಇರ್ಬೇಕು ಅನ್ನೋ ಆಸೆ ಜಾಸ್ತಿ.  ತನ್ನ ಎಲ್ಲೆಗಳು, ಮಿತಿಗಳ ಅಂಚಿನಲ್ಲಿ ಬದುಕಬೇಕು.  ಹಾ.  ಆಸೆಗಳೇನೋ.  ಇವೆ.  ಆದ್ರೆ ನೀ ಹೇಳ್ದಂಗೆ ಸಂಕೋಚವೋ ಅಥವಾ ಭಯವೋ.  ? ಹಾಳಾಗೋಗ್ಲಿ ಅಂತ, ಸುಮ್ಮನಾಗಿ ಬಿಡ್ತೇನೆ.   ಅದಕ್ಕೆ ನೀನು ನನ್ನ ಜೊತೆ ಯಾವಾಗ್ಲು ಇರು ಅಂತ ಕೇಳ್ತಿರೋದು. "  " ಅಯ್ಯಯ್ಯೋ!! ನಿನ್ನ ಜೊತೆ ಇರೋದು. , ಇರುವವರದ್ದು.  ಕಷ್ಟನಪ್ಪ!! ಭ್ರಮೆಗಳಲ್ಲಿ ಬದುಕುವವನು ನೀನು.   ಇವತ್ತು ಹೌದು!! ಅನ್ನೋ ರೀತಿ ತಲೆಯಾಡಿಸೋ ನಿನ್ನ ಭ್ರಮೆಗಳು, ನಾಳೆ!! ಮತ್ಯಾವುದೋ.  ಕಲ್ಪನೆಗಳ ಮರ್ಜಿಗೆ ಸಿಕ್ಕು ಇಲ್ಲ!! ಅಂತ ತಲೆ ಕೊಡವುತ್ತವೆ.   ನಿನ್ನ ತರ್ಕಾತೀತ ಕಲ್ಪನೆಗಳಲ್ಲಿ.  ಯಾವುದು ಸತ್ಯ, ಸುಳ್ಳು ಹೇಳೋದಕ್ಕಾಗಲ್ಲ.  ನಿನ್ನ ನಂಬೋದಕ್ಕೆ ಆಗಲ್ಲ. "  " ನೀನು ಅಂದುಕೊಂಡಿರೋ ಅಷ್ಟು ಕಷ್ಟ ಏನಲ್ಲ.   ನಿನ್ನಾಣೆ!! ನಾನ್ಯಾರಿಗೂ ತೊಂದರೆ ಕೊಡುವಂತಹವನಲ್ಲ ರಾಧ.  ಅದೇನೋ 'ಒಳ್ಳೆಯವನು' ಅಂತಾರಲ್ಲ!! ಆ ಥರ ನಾನು. "  "ಹಹಹ!! ಒಳಗೆ ಅಸಹಾಯಕತೆ, ಹತಾಶೆಗಳನ್ನೇ ತುಂಬಿಕೊಂಡು ಒಳ್ಳೆಯವನಾಗಿ ಇರೋದಕ್ಕಿಂತ,  ಸ್ವಲ್ಪ ಕೆಟ್ಟವನಾದರೂ ಪರವಾಗಿಲ್ಲ!! ನಿರಾಳವಾಗಿ ನಿರುಮ್ಮಳನಾಗಿ ಇರ್ಬೇಕು.  ಅದೂ ಅಲ್ಲದೆ, ಒಳ್ಳೆಯವನಾಗಿ ಇರೋದು ಅನಿವಾರ್ಯ ನಿನಗೆ.  ಯಾಕಂದ್ರೆ, ಪ್ರೀತಿಸೋದಕ್ಕೆ ಇರೋ ಅಷ್ಟೇ ಭಯ. , ದ್ವೇಷಿಸೋದಕ್ಕೂ ಇದೆ.   ನಿನ್ನದು exclusive ಮೋಡ್.  inclusive ಮೋಡ್ ಗೆ ಬದಲಾಯಿಸಿಕೊ.  ಎಲ್ಲರನ್ನೂ ಒಳಗೊಳ್ಳವಿಕೆ ಅನ್ನೋದೆ, ನನ್ನ ಸಂತೋಷದ ಗುಟ್ಟು.  ನೀನು ತಪ್ಪಿಸಿಕೊಂಡು ಓಡಿದಷ್ಟು!! ಈ ಪ್ರಪಂಚ ನಿನ್ನೊಬ್ಬನಿಗೆ Strange!! ಆಗಿನೇ ಉಳಿದುಬಿಡತ್ತೆ!!"  ವಿನೋದ!! ಕಟ್ಟಿದ್ದ ತನ್ನ ಗಂಟಲು ಸರಿ ಪಡಿಸಿಕೊಳ್ಳುತ್ತಾ. , ಇಡ್ಲಿಗೆ ಸಾಂಬಾರು ಸುರಿದುಕೊಂಡ.   ನೀರು ತಣ್ಣಗಿದ್ದರೂ. , ಬಿಸಿ ನೀರು ಕೇಳದಷ್ಟು ಸಂಕೋಚ ಅವನಿಗೆ.  ಒಬ್ಬನೇ ಇದ್ದಾಗ ಹೀಗೆ!!
