---
layout: post
title: "ಯಾಕಾಗಿ ಪ್ರೇಮಿಸಬೇಕು "
date: 2012-10-05
comments: false
categories: 
---


ಹೊರಗೆಲ್ಲೋ ಯಾರೋ ಊದುತ್ತಿರುವ  ಯಾವುದೋ ಸಂಗೀತದ ಸದ್ದು ಎದೆ ಬಡಿದು  ಅಳುವ ಅಂತರಂಗದ ತರಂಗಾಂತರಕ್ಕೆ   ಹೋಲಿಸಿಕೊಳ್ಳಲಾದರು ಪ್ರೇಮಿಸಬೇಕು !!  ಗೆಲುವಿನ ಹಿಂದೆ ಎದ್ದು ಬಿದ್ದು  ಓಡುವ ಬುದ್ಧಿಗೆ ಕಾಲು ಎಳೆದು ಸೋಲಿನ ಸೇಂದಿ ಕುಡಿಸಿ  ಕೂರಿಸಲಾದರು ಪ್ರೇಮಿಸಬೇಕು!!  ಜಗತ್ತಿನ ಲಾಭ ನಷ್ಟ ಲೆಕ್ಕದಲ್ಲಿ  ಎಲ್ಲರೂ ಮರೆತುಬಿಟ್ಟ ಶೇಷಕೊಂದು  ನಮ್ಮದೇ ವ್ಯಾಖ್ಯಾನ ಕೊಟ್ಟು  ವ್ಯವಹರಿಸಲು ಪ್ರೇಮಿಸಬೇಕು!!  ನೋಡು ನೋಡುತ್ತಿದ್ದಂತೆ  ಮಾತನಾಡುತ್ತಿದ್ದಂತೆ ಸಂಪೂರ್ಣವಾಗಿ ನಮ್ಮೊಳಗೇ  ಕಳೆದುಹೋಗಲಾದರು ಪ್ರೇಮಿಸಬೇಕು.   ಯಾರೋ ಲಜ್ಜೆಗೆಟ್ಟು ಹರಿಯ ಬಿಟ್ಟ,  ಬೆಂದ ಭಾವ ತುಂಬಿ ಬರೆದ  ಇಂತಹ ಹಾಳು ಕವಿತೆಗಳನು ಪ್ರಶಂಸಿಸುವುದಕ್ಕಾದರೂ ಪ್ರೇಮಿಸಬೇಕು!!
