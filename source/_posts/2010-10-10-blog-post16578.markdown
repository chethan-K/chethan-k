---
layout: post
title: "ತಮ್ಮ"
date: 2010-10-10
comments: false
categories: 
---


ಅಮ್ಮನ ಮುದ್ದಿನ ಕ೦ದನು ಇವನು,ಪ್ರೀತಿಯ ಪಾಲನು ಕಸಿದವನು. ಲಾಲಿಸಿ ಪಾಲಿಸಿ ಮುದ್ದುಗರೆಯುವಳು, ಮರೆತಳು ನನ್ನನ್ನೂ ಹಡೆದವಳು. ಮಾಡುವ ಕೀಟಲೆ ಕ್ಯಾತೆಯ ತಮ್ಮಹೂಡುತ-ತ೦ತ್ರವ ತರಲೆ-ತಿಮ್ಮ. ಎಲ್ಲರ ಕಣ್ಣಿಗೂ ಪಾಪದ ಹುಡುಗನನ್ನನೆ ಸಿಕ್ಕಿಸಿ ಹೊರಡುವ ಬೇಗ. ಅಮ್ಮನ ಎದುರು ಜೋರು ಅಳುವಅವಳು ಓದೊಡೆ ಮುಸಿ-ಮುಸಿ ನಗುವ. ಬಲು-ಛತ್ರಿ ನಾಟಕದವನುಬಣ್ಣವನಚ್ಚದೆ ನಟಿಸುವನು. ಮಾತು ಮಾತಲೂ ಮರುಳು ಮಾಡುವ, ಕುಶಲಮತಿ ಮಾತಿನ ಮಲ್ಲ. ಎದಿರಿದ್ದವರ ಮನವ ಗೆಲ್ಲುವ, ನುಲಿಯುತ ಉಸುರುತ ಪ್ರೀತಿಯ ಸೊಲ್ಲ. ಅಮ್ಮನ ಏಟಿಗೂ, ಅಪ್ಪನ ನೋಟಿಗೂಪಾಲುದಾರರು ಎಲ್ಲದಕೂ. ಪ್ರೀತಿಗೂ-ಸ್ನೇಹಕೂ ಮಮತೆಗೂ ಎಲ್ಲಕೂ,ನಾ-ತಾ ಮು೦ದು ಹೌದಲ್ವಾ. ?ಪುಟ್ಟ-ಜೀವನದಿ ಒಬ್ಬರಿಗೊಬ್ಬರು, ಆಸರೆ, ಆಶಯ ಹೌದಲ್ವಾ. ?ನಮ್ಮ ಗುಟ್ಟುಗಳು ಬೇಕಾದಷ್ಟಿವೆನಮ್ಮೊಳಗೊಳಗೆ ನಾವ್ ಬ೦ಧಿ. ಅಟ್ಟೆ-ಮಟ್ಟೆ ಕೋಳಿ-ಮೊಟ್ಟೆಟೂ-ಟೂ ಆಟ ಸಾಕೆ೦ದು. ಬೆರಳನು ನೀಡೊ ಕಟ್ಟುವ ಚಾಳಿಬೆಸೆಯುತ ಮನವ ನಾವಿ೦ದು. ಬಾರೋ ತಮ್ಮ ಕಾಯುವ ಜಗಳಬೋರು ಜೀವನ ಸಾಕಾಯ್ತು. ಚಾಡಿ ಹೇಳದಿರು ಅಮ್ಮನ ಹತ್ತಿರಆಟಕೆ ಹೋಗುವಾ ಹೊತ್ತಾಯ್ತು. ಜಿದ್ದಿಗೆ ಬಿದ್ದು ರ೦ಪವ ಮಾಡುತ,ಬಾಲ್ಯದ ಹಾಸಲಿ ಕಿತ್ತಾಡೋಣ. ಅಸಲಿ ಪ್ರೀತಿಯ ನಕಲು ಮಾಡುತಾ. ಹುಡುಗತನವನೇ ಸಿ೦ಗರಿಸೋಣ. ನಾನೆ ತಪ್ಪು,ನೀ ಸಾಚಾ ಕಣೊ,ಬ೦ದು ಸೇರಿಕೊ ನನ್ನನ್ನು. ನನ್ನೆದೆ ಗೂಡಲಿ, ಬೆಚ್ಚನೆ ನೆನಪಲಿನಿನ್ನದೂ ನೂರಿವೆ ನೋಡಿನ್ನು. 
