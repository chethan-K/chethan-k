---
layout: post
title: "ತಿದ್ದಿಸಿಕೊಳ್ಳುವ ಕವಿತೆಗಳು"
date: 2013-04-08
comments: false
categories: 
---


ಅರ್ಧ ಬರೆದ ಕವಿತೆ ಮಾತ್ರವಲ್ಲ, ಪೂರ್ಣಗೊಂಡ ಕವಿತೆಗಳೂ ಕೂಡ ಬದಲಾದ ಜೀವನಸುಖದ ಹೊಡೆತಕ್ಕೆ ಸಿಕ್ಕು ಮುಂದುವರೆಯುತ್ತವೆ. ಹಿಂದಿಯಲ್ಲಿ ಸುಭದ್ರ ಕುಮಾರಿ ಚೌಹಾನ್ ಬರೆದ"ಬಾರ್ ಬಾರ್ ಆತಿ ಹೈ ಮುಜುಕೋ.  ಮಧುರ ಯಾದ್ ಬಚ್-ಪನ್ ತೇರಿ" ಕವಿತೆ ಒಂದು ಒಳ್ಳೆಯ ಉದಾಹರಣೆ ಅನ್ಸತ್ತೆ. " ನನ್ನ ಬಾಲ್ಯವಂತೂ ಮುಗಿದು ಹೋಯಿತು.   ಅದು ತುಂಬಾ ಸೊಗಸಾಗಿತ್ತು. ಅಂತಹದ್ದೊಂದು ಸಂತೋಷದ ಕ್ಷಣಗಳು ನನ್ನ ಜೀವನದಲ್ಲಿ ಮತ್ತೆ ಬರೋದೆ ಇಲ್ಲ.  ಬಾ ಮತ್ತೆ ಬಾ " ಅನ್ನೋ ನೋವಿನ ಧ್ವನಿಯಲ್ಲಿ ಕವಿತೆ  ಅಂತ್ಯವಾಗತ್ತೆ. ಆದರೆ ಮುಂದೆ ಒಂದು ದಿನ ಅವರಿಗೆ ಆ ಬಾಲ್ಯ ಸಿಗತ್ತೆ. ನೋವಿನಿಂದ ಮುಗಿಸಿದ್ದ ಅದೇ ಕವಿತೆಯನ್ನ ಅವರು ಪುನಃ ಪ್ರಾರಂಭಿಸುತ್ತಾರೆ. " ಬಾಲ್ಯ!! ನೀನೆಲ್ಲೂ ಹೋಗಿಲ್ಲ, ನನ್ನ ಮಗುವಿನ ರೂಪದಲ್ಲಿ, ಮತ್ತೆ ನೀನು ನನಗೆ ಸಿಕ್ಕುಬಿಟ್ಟೆ.   ಅವಳ ಜೊತೆ ಹಾಡ್ತಾ, ನಾನೂ ಬಚ್-ಪನ್ ಗೆ ಮರಳಿದ್ದೇನೆ. " ಅನ್ನೋ ಸಂತೋಷದಲ್ಲಿ ಆ ಕವಿತೆಯನ್ನ ಅವರು ಮುಗಿಸುತ್ತಾರೆ. ಈ ಕವಿತೆಯ ಎರಡೂ ಭಾವವನ್ನ, ಹಲವು ವರ್ಷಗಳ  ಅಂತರದಲ್ಲಿ, ನಮ್ಮ ಹಿಂದಿ ಟೀಚರ್ ವಿವರಿಸಿದ್ದು ಇನ್ನೂ ಹಸಿ ಹಸಿಯಾಗಿಯೇ ನೆನಪಿನಲ್ಲಿ ಉಳಿದಿದೆ. ಈ instance ನೆನಪಾಗಿದ್ದು, ಮಕ್ಕಳೊಂದಿಗೆ ಮಕ್ಕಳಾಗಿ ಆಡುವ ಹಿರಿಯ ಜೀವಗಳನ್ನು ನೋಡಿದಾಗ. ಹೀಗೆ.   ಕವಿತೆಗಳು, ಡೈರಿಗಿಂತ ಸೇಫು.   ಭಾವಗಳ ಪ್ರವಾಹಕ್ಕೆ ಸಿಕ್ಕು ಚೂರಾದ ಚಾರಿತ್ರ್ಯದ documentation.  ಓದುವವರು ತಮಗೆ ಬೇಕಾದಂತೆ ಅರ್ಥ ಮಾಡಿಕೊಳ್ಳಬಹುದು. ಕವಿತೆಯನ್ನು ಸ್ವಲ್ಪವೂ ಮುಕ್ಕಾಗಿಸದೇ, ಕಾಲಾಂತರದಲ್ಲಿ ಅದರ ಅರ್ಥವನ್ನು ಬೇಕಾದಂತೆ  ತಿರುಚಿ ನಾವೂ ಓದಿಕೊಳ್ಳಬಹುದು. 
