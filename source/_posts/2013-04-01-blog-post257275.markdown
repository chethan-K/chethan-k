---
layout: post
title: "ಖುಷಿ ಸಮಯ"
date: 2013-04-01
comments: false
categories: 
---


ಇವತ್ತು ಸಖತ್ ಖುಷಿ ಆಗ್ತಿದೆ. ಏನಪ್ಪಾ ಅಂದ್ರೆ, ಪ್ರತಿಭಾ ನಂದಕುಮಾರ್ ಅವರಿಗೆ.  ' ಕವಿತೆಗಳು ಹುಟ್ಟುವ, ಕಳೆದು ಹೋಗುವ, ಒಳ ಹರಿವುಗಳ ' ಬಗ್ಗೆ ಕೆಲವು ಪ್ರಶ್ನೆಗಳನ್ನ ಕೇಳ್ದೆ. ತುಂಬಾ ಸೊಗಸಾಗಿ ವಿವರಣೆಗಳನ್ನು ಕೊಟ್ಟರು. ನನ್ನ ಹುಚ್ಚು ಹುಚ್ಚು ಪ್ರಶ್ನೆಗಳನ್ನ ಅವರು consider ಮಾಡ್ತಾರೆ, ಅಂತಾನೆ ನಂಬಿರಲಿಲ್ಲ.  ಅಯ್ಯಯ್ಯೋ ಸ್ವಲ್ಪ ಅಧಿಕ ಪ್ರಸಂಗತನ ಆಯ್ತೇನೋ ಅನ್ನಿಸ್ತು.   ಆದರೆ ಸೂಪರ್ ಆಗಿ ಉತ್ತರ ಕೊಟ್ಟಿದ್ದಾರೆ.  ಇಂಟರಸ್ಟಿಂಗ್ ಆಗಿದೆ.  ಓದು.  ನನ್ನ ಪ್ರಶ್ನೆ  :ಈ ಕ್ಷಣ ಬರೆವಾಗ ನನಗೆ ಏನನ್ನಿಸುತ್ತಿದೆಯೋ ಅಂತದೇ ಭಾವ ಮತ್ತೆ ಬೇರೆಯವನಾಗಿ ಅದೇ ಕವಿತೆಯನ್ನು ಓದುವಾಗಲು ನನಗೆ ಅನಿಸಬೇಕು. "ಸರಿಯಾದ ಅಭಿವ್ಯಕ್ತಿ" ಆಗದೇ ಹೋದರೆ, ಆ ಕವಿತೆ ಸುಂದರವಾಗಿ, ಸ್ವಾರಸ್ಯವಾಗಿ ಬಂದರೂ.  " This is not exactly what i mean to express!!" ಅನಿಸತ್ತೆ.  ನಮ್ಮದೇ ಕವಿತೆ ಮುಂದೆ ನಾವೇ ಸೋತಂಥ ಹತಾಶ ಭಾವ!! ಇದು ಭಾಷೆಯ ಲಿಮಿಟ್ ಇರಬಹುದೋ ಅಥವಾ ಓದುವವನಿಗೆ ಭಾವಗಳ 'ಸ್ಪೂನ್ ಫೀಡ್' ಮಾಡುವ ಪ್ರಯತ್ನವೋ ಗೊತ್ತಿಲ್ಲ. ಉದಾಹರಣೆಗೆ ಪ್ರೇಮಿಯೊಬ್ಬನನ್ನ ಶತಾವಧಾನಿಗೆ ಹೋಲಿಸಿ ಬರೆವಾಗ, ಅಲ್ಲಿ ಹುಡುಗ ತನ್ನ ಹುಡುಗಿಯಲ್ಲಿ ಕಾಣುವ ಅಷ್ಟೂ ಬದಲಾವಣೆಗಳನ್ನು ಮನನ ಮಾಡಿಕೊಳ್ಳುತ್ತಾ ಹೋಗುವನು.  ಜಾರಿದ ಸೆರಗಿನ ಲೆಕ್ಕ, ಇಳಿಬಿದ್ದ ಮುಂಗುರುಳು ಮತ್ತೆ ಎಷ್ಟು ಬಾರಿ ಕಿವಿಯ ಹಿಂದಕ್ಕೆ ಹೋಯ್ತು ಅನ್ನುವ ಲೆಕ್ಕ,,,,ಎತ್ತಲೋ ನೋಡುತ್ತಿದವಳು ಮತ್ತೆ ಮತ್ತೆ ಕಣ್ಣುಗಳು ಸಂಧಿಸಿದ ಲೆಕ್ಕ, ಉಸಿರೆಳೆದು ಒಮ್ಮೊಮ್ಮೆ ಎದೆಯುಬ್ಬಿಸಿದ ಲೆಕ್ಕ.  ಹೀಗೆ ಸಾಗುತ್ತದೆ. ಆದರೆ ಆ ಕವಿತೆ ಅಂತ್ಯವಾಗಿದ್ದು ಮಾತ್ರ ಈ ರೀತಿ.    "ಜಾರುವ ಸೆರಗಿನ, ಲೆಕ್ಕ ತಪ್ಪಿದರೂ. ಇಳಿಬಿದ್ದ ಮುಂಗುರುಳ, ಬಿಡಿಯಾಗಿ ಎಣಿಸಿದನು.  "ಅಷ್ಟೇ.   ಮುಂದೆ ಬರೆಯಲೂ ಆಗಲಿಲ್ಲ, ಇದನ್ನ ಟ್ರಾಶ್ಮಾಡಿ ಬಿಸಾಡೋದಕ್ಕೂ ಆಗಲಿಲ್ಲ.  ಕೆಲವರು ಇಷ್ಟ ಪಟ್ಟರೂ,  ಖುಷಿ ಅಂತೂ  ಆಗಲಿಲ್ಲ. ಯಾಕಂದ್ರೆ " This is not exactly what i mean to express!!". ಹೀಗೇ ಏನೋ!! ಇನ್ನೇನೋ ಯಾಕೆ ಆಗುತ್ತವೆ. ?ಪ್ರತಿಭಾ: ಚೇತನ್- ಏನ್ ಗೊತ್ತಾ,  ಹೀಗಾಗದಿದ್ದರೇನೇ ಅಬ್ ನಾರ್ಮಲ್ !!ನಿಮ್ಮ ಹೇಳಿಕೆಯನ್ನೇ ಖಂಡಖಂಡವಾಗಿ ವಿಶ್ಲೇಷಿಸಿದರೆ –"ಈ ಕ್ಷಣ ಬರೆವಾಗ ನನಗೆ ಏನನ್ನಿಸುತ್ತಿದೆಯೋ ಅಂತದೇ ಭಾವ, ಮತ್ತೆ ಬೇರೆಯವನಾಗಿ ಅದೇಕವಿತೆಯನ್ನು ಓದುವಾಗಲು ನನಗೆ ಅನಿಸಬೇಕು. "ಯಾಕನ್ನಿಸಬೇಕು? ಹಾಗಾದರೆ ಕವನದ ಬಗ್ಗೆ ಪ್ರಸಿದ್ಧ ವಿವರಣೆಯಾದ 'ಒಂದು ಕವನ ಎಷ್ಟು ಜನ ಓದು ತ್ತಾರೋ ಅಷ್ಟು ಕವನವಾಗುತ್ತದೆ' ಅನ್ನುವುದು ಸುಳ್ಳಾಗುತ್ತದೆ.  ಜೊತೆಗೆ ಎಷ್ಟು ಸಲ ಓದುತ್ತೇವೋ ಅಷ್ಟು ಕವನಗಳಾಗುತ್ತದೆ ಅನ್ನುವ ಇನ್ನೊಂದು ವಿವರಣೆಯೂ ಇದೆ!ಒಂದು ಕವನ ನೀವೇ ಬರೆದಿದ್ದರೂ ಕೂಡಾ ಪ್ರತಿ ಓದಿಗೂ ಬೇರೆ ಬೇರೆ ಹೊಳಹನ್ನು ಕೊಟ್ಟರೆ ಅದು 'ಜೀವಂತ' ಕವನ ಅಂತ ಅರ್ಥ.  ಅಂದರೆ ಅದು ಬೆಳೆಯುತ್ತಿದೆ, ವಿಸ್ತಾರವಾಗುತ್ತಿದೆ ಎಂದರ್ಥ.  ಅಲ್ಲದೇ ಒಂದೇ ಕವನ ಕಾಲಾಂತರದಲ್ಲಿ ಬೇರೆ ಬೇರೆಯಾಗಿ ಕಾಣಿಸತೊಡಗುತ್ತದೆ.  ಇದು ಎಲ್ಲಾ ಓದಿಗೂ ಅನ್ವಯಿಸುತ್ತದೆ.  ಕಾಲೇಜಿನಲ್ಲಿ ಭಗವದ್ಗೀತೆ ಓದುವುದಕ್ಕೂ ಅರವತ್ತರ ನಂತರ ಓದುವುದಕ್ಕೂ ಎಂಭತ್ತರಲ್ಲಿ ಓದುವುದಕ್ಕೂ ವ್ಯತ್ಯಾಸವಿರುತ್ತದೆ.  ಹಾಗಾಗಿ ಕವನಕ್ಕೆ ಒಂದೇ  ಅರ್ಥವಿರಬೇಕು, ಒಂದೇ ಮುಖವಿರಬೇಕು ಎನ್ನುವ ಹಠ ಬಿಡಿ. "ಸರಿಯಾದ ಅಭಿವ್ಯಕ್ತಿ" ಆಗದೇ ಹೋದರೆ,ಆ ಕವಿತೆ ಸುಂದರವಾಗಿ, ಸ್ವಾರಸ್ಯವಾಗಿ ಬಂದರೂ.  " This is not exactly what i mean to express!!" ಅನಿಸತ್ತೆ.  ನಮ್ಮದೇ ಕವಿತೆ ಮುಂದೆ ನಾವೇ ಸೋತಂತ ಹತಾಶ ಭಾವ!!" -- ಅದಕ್ಕೆ ವಿರುದ್ಧವಾಗಿ ನಿಮಗೆ ಯಾವಾಗಲಾದರೂ ಇದು ನಾನು ಅಂದುಕೊಂಡಿದ್ದಕಿಂತ ತುಂಬಾ ಚೆನ್ನಾಗಿ ಬಂದಿದೆ ಅನ್ನಿಸಿದೆಯಾ? ಆಗ ಸೋತ ಹತಾಶ ಭಾವಕ್ಕೆ ಪ್ರತಿಯಾಗಿ ಗೆದ್ದ ಆನಂದ ಉಂಟಾಗಿದೆಯಾ? ಹಾಗಾಗಿದ್ದರೆ ಸರಿ.  ನಿಮಗೆ ಮುಂದೆ "ಇದನ್ನೇ ನಾನು ಹೇಳಬೇಕಾದ್ದು" ಅಥವಾ "ನಾನಂದುಕೊಂಡಿದ್ದಕ್ಕಿಂತ ಚೆನ್ನಾಗಿ ಬಂದಿದೆ" ಅನ್ನುವ ತೃಪ್ತಿ ಸಿಗುತ್ತದೆ.  ನನ್ನ ಮಾತು ನಂಬಿ. "ಇದು ಭಾಷೆಯ ಲಿಮಿಟ್ ಇರಬಹುದೋ ಅಥವಾ ಓದುವವನಿಗೆ ಭಾವಗಳ 'ಸ್ಪೂನ್ ಫೀಡ್' ಮಾಡುವ ಪ್ರಯತ್ನವೋ ಗೊತ್ತಿಲ್ಲ" --ಇದು ನೀವು ಬರೆದು ಮುಗಿಸಿದ ಮೇಲೆ ಬರುವ ಆಲೋಚನೆ, ಖಂಡಿತಾ ಬರೆಯುವಾಗ ಬರುವ ಚಿಂತೆ ಅಲ್ಲವೇ ಅಲ್ಲ.  ಬರೆಯುವಾಗ ಯಾರೂ 'ಅಯ್ಯೋ ಇದನ್ನು ಓದುಗ ಅರ್ಥ ಮಾಡಿಕೊಳ್ಳದಿದ್ದರೆ' ಅನ್ನುವ ಧೋರಣೆಯಲ್ಲಿ ಬರೆಯುವುದಿಲ್ಲ.  ನಾನು ಬರೆದಿರುವ ಎಷ್ಟೋ ಕವನಗಳು ಯಾರಿಗೂ ಅರ್ಥವಾಗಿರುವ ಸಾಧ್ಯತೆ ಇಲ್ಲ.  ಆಗ ಅವರು ತಮ್ಮದೇ ಅರ್ಥ ಕಂಡುಕೊಳ್ಳುತ್ತಾರೆ.  And I am ok with it! ಸ್ಪೂನ್ ಫೀಡಿಂಗ್ ಕವಿಯ ಕೆಲಸ ಅಲ್ಲ. "ಪ್ರೇಮಿಯೊಬ್ಬನನ್ನ ಶತಾವಧಾನಿಗೆ ಹೋಲಿಸಿ ಬರೆದ ಕವನ" -- ಅದ್ಭುತ ಪರಿಕಲ್ಪನೆ!!!! ಆ ಪರಿಕಲ್ಪನೆಯೇ ಎಷ್ಟು ರೋಚಕವಾಗಿದೆ!! Absolutely fantastic I say !!"ಅಷ್ಟೇ.   ಮುಂದೆ ಬರೆಯಲೂ ಆಗಲಿಲ್ಲ, ಇದನ್ನ ಟ್ರಾಶ್ ಮಾಡಿ ಬಿಸಾಡೋದಕ್ಕೂ ಆಗಲಿಲ್ಲ.  "  -- ಜಗತ್ತಿನ ಅಸಂಖ್ಯಾತ  ಕವಿಗಳು ಅರ್ಧ ಬರೆದಿಟ್ಟ ಕವನವನ್ನು ಮತ್ತೆ ಯಾವಾಗಲೋ ಬರೆಯುತ್ತಾರೆ.  ನಿಮಗೂ ಮುಂದೆ ಯಾವಾಗಲಾದರೂ ಅದಕ್ಕೆ ತಕ್ಕ ಅಂತ್ಯ ಹೊಳೆಯಬಹುದು.  ಯಾವ ಕವನವೂ ಟ್ರಾಶ್ ಅಲ್ಲ, ಅಲ್ಲವೇ ಅಲ್ಲ.  ಅದು ನಮ್ಮ ಖಾಸಗೀ ಡೈರಿ ಬರೆದ ಹಾಗೆ.  ಅದನ್ನು ಒಂದು ಕಡೆ ಇಡಿ, ಸೂಕ್ತ ಕಾಲಬಂದಾಗ ಅದು ಪೂರ್ಣವಾಗುತ್ತದೆ. ಇನ್ನೊಂದು ಅಂಶ - ನನ್ನ ಮುಂದಿನ ಸಂಕಲನವನ್ನು "ಅರೆಬರೆದ ಕವನಗಳು " ಎಂತಲೋ ಅಥವಾ "ಮುಗಿಯದ ಕವನಗಳು " ಅಂತಲೋ ಪ್ರಕಟಿಸುವ ಯೋಚನೆ ಮಾಡುತ್ತಿದ್ದೇನೆ !! ಉದಾಹರಣೆಗೆ "ಹೂಂಕಾರದಲ್ಲಿ ಹುಟ್ಟಿದವಳು / ದೀರ್ಘ ಕಚ / ಬೃಹತ್ಕುಚದವಳು / ಹೊಟ್ಟೆಯ ಮೇಲೆ ಚೇಳು / ಬೆನ್ನ ಮೇಲೆ ಹಚ್ಚೆಯವಳು" ಅಂತ ಬರೆದೆ.  ನಂತರ ಒಂದೇ ಒಂದು ಪದವೂ ಬರಲಿಲ್ಲ.  ಇನ್ನೂ ಬರೆದಿಲ್ಲ.  ಅದನ್ನು ಹಾಗೇ ಬಿಟ್ಟು "ಹಚ್ಚೆ ಹಾಕುವುದು " ಅಂತ ಹೊಸಾ ಪದ್ಯ ಬರೆದೆ.   ಅದಕ್ಕೂ ಇದಕ್ಕೂ ಅರ್ಥಾತ್ ಸಂಬಂಧವಿಲ್ಲ.  ಎ ಕೆ ಆರ್ ಅವರು ಒಂದು ಮಾತು ಹೇಳುತ್ತಿದ್ದರು –'ಒಂದು ಸಾಲು ಹೊಳೆದರೆ ನಾನು ಅದನ್ನು ಚೇಸ್ ಮಾಡುತ್ತೇನೆ" ಅಂತ.  ಹಾಗೆಯೇ ನೀವೂ ಯಾವುದನ್ನು ಬಿಸಾಡದೇ ಹಾಗೇ ಇಟ್ಟು ಚೇಸ್ ಮಾಡಿ ನೋಡಿ. "ಕೆಲವರು ಇಷ್ಟ ಪಟ್ಟರೂ,  ಖುಷಿ ಅಂತೂ  ಆಗಲಿಲ್ಲ.  " ನನ್ನ ಮಟ್ಟಿಗೆ ಹೇಳುವುದಾದರೆ ಅರ್ಧ ಬರೆದ ಕವನ ಅಥವಾ ನನಗೆ ತೃಪ್ತಿ ಇಲ್ಲದ ಕವನವನ್ನು ಪ್ರಾಣ ಹೋದರೂ ನಾನು ಯಾರಿಗೂ ತೋರಿಸುವುದಿಲ್ಲ.  ಹಾಗಾಗಿ ಆ ಬಗ್ಗೆ ಏನು ಹೇಳಬೇಕೋ ಗೊತ್ತಾಗುತ್ತಿಲ್ಲ. ________________________________ಕೃಪೆ - ಚುಕ್ಕುಬುಕ್ಕು ಆನ್-ಲೈನ್ ಪೋರ್ಟಲ್. ವಿವರವಾಗಿ ಓದಲು ಈ ಲಿಂಕ್ ನೋಡಬಹುದು. http://www. chukkubukku. com/kagada/1364464820
