---
layout: post
title: "ಎಲ್ಲಂತ ಬಿಟ್ಟು ಬರಲಿ, ನನ್ನನ್ನು ನಾನು!!"
date: 2013-03-31
comments: false
categories: 
---


  ನಿನಗೆ ಕಾಣಿಸದ ಹಾಗೆ,  ನೀನಲ್ಲಿಗೆ ಬರದ ಹಾಗೆ,  ಹೇಳು. ? ಎಲ್ಲಂತ ಬಚ್ಚಿಡಲಿ.   ನನ್ನನ್ನು ನಾನು.     ನೀನಿರುವೆ ಖುಷಿಯಲಿ,  ಚಂದದ ಚಂದಿರ ನಗುವನು,  ಬಿಡುವಿಲ್ಲದ ಬಾಳಲಿ.   ನಿನ್ನಸದ್ದುಗದ್ದಲದ ನಡುವೆ,  ನನ್ನ ಗಮನಿಸಿದಂತೆ ಭಾಸವಾಗುವುದು.   ಹಿಂಸೆಯಾಗುವುದು.   ಹೇಳು. ? ಎಲ್ಲಂತ ಬಚ್ಚಿಡಲಿ  ನನ್ನನ್ನು ನಾನು.     ನಡೆದಷ್ಟೂ ವಿಶಾಲ.   ಈ ವಿಶ್ವವೆನಿಸುವುದು.   ಆದರೂ  ನಿನ್ನ ಸೆಳೆತವಿಲ್ಲದ  ಒಂದಂಗುಲ ಜಾಗ ಸಿಗುತ್ತಿಲ್ಲ.   ಹೇಳೇ. ? ಎಲ್ಲಂತ ಬಚ್ಚಿಡಲಿ  ನನ್ನನ್ನು ನಾನು.     ಮಾತಿಗೆ ಮಾತುಗಳೂ,  ನೂರಾರು ಜೀವ ಸುತ್ತಲೂ…  ಆದರೆ,  ನನ್ನ ಮೈಮರೆತದಲ್ಲಿ,  ಕಳೆದುಹೋದಾಗ ನನ್ನಲ್ಲಿ,  ನೀನೊಬ್ಬಳು ಉಸಿರಾಡುವೆ.   ಯಾಕೆ ಹೀಗೆ. ?  ಹೇಳು. ? ಎಲ್ಲಂತ ಬಚ್ಚಿಡಲಿ  ನನ್ನನ್ನು ನಾನು.     ಹೆಣ್ಣಿನ ಸೆರಗು ಹಿಡಿದು,  ಹಾಳಾದವನ ಕಥೆ ಕೇಳಿ,  ಅಸಹ್ಯವೆನಿಸಿತ್ತು.   ಆದರೆ,  ಸೂತಕದ ಎದೆಯೊಳಗೆ,  ಮೈಲುಗೆಯ ಮೆಲುಕುಗಳಲಿ …  ನಿನ್ನ ಈಗಲೂಜೋಪಾನ ಮಾಡಿರುವುದು,  ಅಸಹ್ಯವೆನಿಸುತ್ತಿದೆ…  ಹೇಳು. ? ಎಲ್ಲಂತ ಬಚ್ಚಿಡಲಿ  ನನ್ನನ್ನು ನಾನು.     ನನ್ನಿಂದಲೇ.  ನನ್ನನು  ತಪ್ಪಿಸುಕೊಂಡು ಓಡುವಂತೆ  ಮಾಡುವೆ. ನೀ ಮಾಯೆ.   ನನ್ನಯ ಕಣ್ಣಿಗೆ, ಬಟ್ಟೆಯ ಕಟ್ಟಿ  ನಾನೇ ಅವಿತುಕೊಂಡಿರಲೇ…  ಸಾಕು ಭಾವಗಳ ಜೊತೆ  ಇನ್ನು, ಕಣ್ಣಾ ಮುಚ್ಚಾಲೆ!!  ಕೊನೆಯದಾಗಿ ಹೇಳಿಕೊಡು!!  ಎಲ್ಲಂತ ಬಿಟ್ಟು ಬರಲಿ  ನನ್ನನ್ನು ನಾನು!!
