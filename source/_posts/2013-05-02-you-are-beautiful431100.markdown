---
layout: post
title: "you are beautiful"
date: 2013-05-02
comments: false
categories: 
---


ಮುನಿರತ್ನ ಎರಡನೇ ಸಾರಿ ಹೇಳ್ದ – “  ವೋ ಚಪ್ಪಲ್ ಸೆ ಮಾರೇಗಿ ” ಅಂತ. ” ಹೊಡೀಲಿ ಬಿಡು.  ಯಾರಿಗಾದ್ರೂ ಏನನ್ನಾದ್ರೂ ಹೇಳಬೇಕು ಅಂತಿದ್ರೆ, ಹೇಳಿಬಿಡಬೇಕು. ಲೈಫಲ್ಲಿ ರಿಗ್ರೆಟ್ ಇರಬಾರದು.  ನಾನೇನು ಅವಳಿಗೆ  i love you ಅಂತ ಹೇಳ್ತಾ ಇಲ್ವಲ್ಲಾ.  ““ಫಿರ್ ಸಾಲೆ!!  ಕೆಹನಾ ಕ್ಯಾ ಚಾಹತೆ ಹೋ.  ? ““ಏನಿಲ್ಲ!! I just want to say ‘ You are Beautiful’“” ಬಸ್!! “” ಹಾ ಬಸ್!!  ತುಂಬಾ ಸುಂದರವಾಗಿ ಕಾಣ್ತಾಳೆ.  ಸುಂದರವಾಗೀನೆ ಇದಾಳೆ. ಎದುರಿಗೆ ಕಾಣಿಸಿಕೊಂಡು, ಪಾಸ್ ಆಗಿ, ಹೊರಟು ಹೋಗಿದ್ದರೆ. ,   ಪರವಾಗಿಲ್ಲ.  ಅವಳನ್ನ ಬಿಟ್ಟು ಬಿಡ್ತಿದ್ದೆ. ಆದರೆ ಅವಳು ದಿನಾ ನಾಲಕ್ಕು ವರೆಗೆ ಸರಿಯಾಗಿ, ಕೆಫೆಟೇರಿಯಾದಲ್ಲಿ ಕಾಣಿಸಿಕೊಳ್ತಾಳೆ. ಅಲ್ಲಿ ಇಬ್ಬರು ಬಾಡಿ-ಗಾರ್ಡ್ ಗಳು ಅವಳಿಗೋಸ್ಕರ ಕಾಯ್ತಾ ಇರ್ತಾರೆ. ಅವಳು ಕಾಫಿ ಕುಡಿಯೋವರೆಗೂ,   ‘ಒನ್ ಓ ಕ್ಲಾಕ್ ‘ ಡೈರೆಕ್ಷನ್ ಗೆ ಚೇರ್ ಎಳೆದು,  ಕೂತು ಅವಳನ್ನ ನೋಡ್ತೇನೆ.  ಖುಷಿಯಾಗತ್ತೆ. ತಾನು ಇಷ್ಟು ಸುಂದರವಾಗಿರೋದು ಅವಳಿಗೆ ಗೊತ್ತಿರಬಹುದು. ಆದರೆ ಅದನ್ನ. ಅವಳಿಗೆ ಅಷ್ಟೇ ಸುಂದರವಾಗಿ ಯಾರೂ ಹೇಳಿರಬಾರದು.  ಹಂಗೆ ಹೇಳೋಣ ಅಂತಿದ್ದೇನೆ.  “” ನಿನ್ನ ಐಡಿಯಾ ತಗೋಂಡ, I got ಅ slap from a lady.  ಮತ್ತೆ ನಿಂದೂನು ಸೇಮ್ ಕಹಾನಿ ಅನ್ನಿಸ್ತದ ನೋಡು. ”” ಸೀ!! ನಿನ್ನಿಂದ ಆಗಿದ್ದು ಎರಡು ತಪ್ಪುಗಳು. ಮೊದಲನೆಯದು, ಮದುವೆಯಾಗಿರುವವಳು ನಿನಗೆ ಸುಂದರವಾಗಿ ಕಾಣಿಸಿದ್ದು. ಎರಡನೆಯದು, ನೀನು ಹೋಗಿ ಅದನ್ನ ಅವಳಿಗೆ ಹೇಳಿದ್ದು.  ಪಿಟಿ ಯು. ನಂದು ಬೇರೆ ಕೇಸ್!!  ““ಬ್ಯಾಡೋ ತಮ್ಮ!! ಆಕಿ ನಾರ್ಥಿ ಇರ್ಬೇಕು, ಅಂತ ಬೇರೆ ಹೇಳ್ತಿ. ”“ಇದ್ದರೆ!! ಅವಳೇನು ಹುಡುಗಿ ಅಲ್ಲೇನು.  ಹೊಗಳಿದರೆ, ಹೊಗಳಿಕೆನಲ್ಲಿ ಸತ್ಯ ಇದ್ದರೆ, ಅದನ್ನ ಬೇಡ ಅನ್ನೋರು ಇರಲ್ಲ. ”“ಸರಿ!! ಆಕಿಗೆ ಏನೇನ್ ಹೇಳಬೇಕು ಅಂತಿದಿಯಪ್ಪ. ”“Hi!! You are beautiful.  You are one of the most beautiful  girl that, I had ever seen in my life. Thanks for being beautiful.  Thank you so much for making my day.  You are beautiful. ““exactly!!  ಮಗನ ಇದೇ ಡೈಲಾಗ್ ಹೊಡೆಯಾಕ್ ಹೋಗಿ, ನಾ ಉಗಿಸ್ಕೋಂಡ್ ಬಂದಿದ್ದು.  “      ೧     ODC(Offshore Development Center) ಇಂದ ಕೆಫೆಟೇರಿಯಾಗೆ ಹೋಗಿ, ಎಂದಿನಂತೆ ಚೇರು ಎಳೆದುಕೊಂಡು ಕುಳಿತೆ. ಬರುವಾಗ ಬೇಡ, ಹೋಗುವಾಗ ಹೇಳೋಣವೆಂದು ಸುಮ್ಮನೆ ಇದ್ದೆ. ಅವಳು ಹೊರಟಳು.  ಹಿಂಬಾಲಿಸಿಕೊಂಡು ಹೋದೆ. ಬಾಡಿಗಾರ್ಡುಗಳು!! ಅವಳನ್ನು ಬಿಟ್ಟು ಹೋಗುವ ಲಕ್ಷಣಗಳು ಕಾಣಿಸಲಿಲ್ಲ. ‘excuse me’ ಅಂದೆ.  ಬಾಡಿ ಗಾರ್ಡುಗಳನ್ನು ಬಿಟ್ಟು ಎರಡು ಹೆಜ್ಜೆ ಹಿಂದೆ ಬಂದಳು. ಹೇಳಬೇಕು ಅಂದುಕೊಂಡಿದ್ದನ್ನೆಲ್ಲಾ ಹೇಳಿದೆ. ಎರಡು ಕಂಗಳ ದೃಷ್ಟಿ,  ಮೂಗಿನ ನೇರಕ್ಕೆ ಹಾದು ಹೊರಬಂದಿತ್ತು.  ಅದನ್ನ ಹುಸಿ ಮುನಿಸು ಅನ್ನಬಹುದು. ಅಥವಾ ಖುಷಿ ಆದಾಗಲೂ ತೋರಿಸಿಕೊಳ್ಳದೇ ಇರೋ ಮುಖಸ್ಥಿತಿ ಅನ್ನಬಹುದು. “you are beautiful. ”  ಅಂದೆ ಪುನಃ!! ಅವಳ ತೋರಿಕೆಯ ಕೋಪ, ಮುಂದುವರೆಯಲೇ ಇಲ್ಲ. ಬಾಯಿ ಬಿಗಿ ಹಿಡಿಯಲೂ ಆಗದೆ, ಹೊಡೆದು ಬಂತೊಂದು ನಗು.  ನಕ್ಕಳು.  ನಗ್ತಾನೆ ಇದ್ದಳು. ಅದರಲ್ಲಿ ನಗೋ ಅಂತದ್ದು ಏನಿತ್ತೋ, ಗೊತ್ತಾಗಲಿಲ್ಲ. u ಟರ್ನ್ ಮಾಡಿ, ತಿರುಗಿಯೂ ನೋಡದೆ ಹೊರಟುಬಿಟ್ಟೆ. ಒಂದಷ್ಟು ದೂರ ಹೋದ ಮೇಲೆ ಮತ್ತೆ ವಾಪಾಸಾದೆ. “ ಆ ದೇವರು ಯಾವುದೇ ಚೌಕಾಸಿ ಮಾಡದೆ,  ನಿನ್ನನ್ನ ಇಷ್ಟು ಸುಂದರವಾಗಿ ಸೃಷ್ಟಿ ಮಾಡಿ ಕಳಿಸಿದ್ದಾನೆ. ಆದರೆ ನಿನ್ನ ಅಪ್ಪ ಅಮ್ಮ,  ನಿನಗೆ ಅಷ್ಟೇ ಸುಂದರವಾದ ಹೆಸರನ್ನ ಹುಡುಕಿ ಇಟ್ಟಿರ್ತಾರೆ ಅನ್ನೋದನ್ನ, ನಾನು  ನಂಬೋದಿಲ್ಲ. ಆದರೂ ಏನಾದರೂ ಒಂದು ಇರಲೇಬೇಕಲ್ಲ.  ” ಇಷ್ಟು ಹೇಳಿ ಅವಳ ಮುಖ ನೋಡುತ್ತಾ ನಿಂತೆ. ಇದು ಸ್ಕ್ರಿಪ್ಟಲ್ಲಿ ಇರಲಿಲ್ಲ. ” what  do you want to ask ??? ”  ಅಂದಳು. “ನಿನ್ನ ಹೆಸರು.  ”” ಹರಿಣಿ ““ಹರಿಣಿ ಅಂದರೆ ಹೆಣ್ಣು ಜಿಂಕೆ!! ಹೆಸರು ಕೇಳಿದ್ ಮೇಲೆ .  ಮತ್ತೆ u ಟರ್ನ್. ”” U-TURN aaa   ಹೇ!!  ಹಿಂಗೆಲ್ಲಾ ಆಗಿರೋಕ ಚಾನ್ಸೇ ಇಲ್ಲೋಪ!! ನೀ ಸುಮ್ ಸುಮ್ಮನ ಕಥಿ ಹೇಳ್ತದಿ!! “” ನಾ ಯಾಕೋ!! ಕಥಿ ಹೇಳಲಿ.   ಇಷ್ಟು  ಹೇಳ್-ಬೇಕಿತ್ತು ಹೇಳ್ದೆ.   “     ೨      ” ಅಪ್ – ನ ನಾಮ್ ಬಿನ್ ಬತಾಯೇ ಚಲಾಗಯಾ. ? “” ಹಹ ತಾಜ್ ಮಹಲ್ ನೋಡೋದಕ್ಕೆ ಹೋದವರ ಹೆಸರು,  visitors directory  ನಲ್ಲಿ ಸಾವಿರ ಇರತ್ತೆ. ಅದನ್ನ ಕಟ್ಟಿಕೊಂಡು ತಾಜ್ ಮಹಲ್ ಗೆ ಏನಾಗಬೇಕು.  “ಪಟಾರ್ ಅನ್ನೋ ನಗು.  ನಗುತ್ತಿದ್ದಳು.  ನಗ್ತಾನೆ ಇದ್ದಳು. ” By any chance. ,ಡು you love me. ? “  ಪ್ರಶ್ನಾರ್ಥಕ ಭಾವದಲ್ಲಿ ಕೇಳಿದರೂ, ಅಂತದ್ದೆಲ್ಲ ಇದ್ರೆ ಮರೆತು ಬಿಡು ಅನ್ನೋ ಹಂಗಿತ್ತು ಟೋನ್. ಬರುತ್ತಿದ್ದ ನಗುವನ್ನು ಹಿಡಿದು ಹೇಳಿದೆ. ” ಇಲ್ಲ!! ನನಗೆ ಮಾತ್ರ ಅಲ್ಲ.  ನಿನ್ನ ಲವ್ ಮಾಡೋದಕ್ಕೆ ಆಗಲಿ, ಮದುವೆ ಆಗೋದಕ್ಕೆ ಆಗಲಿ ಯಾರಿಗೂ ಅರ್ಹತೆ ಇಲ್ಲ.  “” ವಾಟ್ ಈಸ್ ರಾಂಗ್ ವಿಥ್ ಮಿ “” ಹಹ!! seriously!! ಯು ಆ. ರ್ ಪ್ರಿನ್ಸಸ್!! ನಿನ್ನ ಆ ಬ್ರಹ್ಮ ಸೃಷ್ಟಿ ಮಾಡಿರೋದೆ, ನಗಾಡ್ಕೊಂಡು, ಓಡಾಡ್ಕೊಂಡು ಖುಷ್ ಖುಷಿಯಾಗಿ ಇರಲಿ ಅಂತ ಅಷ್ಟೇ. ‘ ಯಾರಿಗೋ ಕುತ್ತಿಗೆ ಕೊಟ್ಟು, ಸಂಸಾರ ಮಾಡೋದು, ಮಕ್ಕಳನ್ನ ಹೇರೋದು, ಫ್ಯಾಮಿಲಿ ಕಾಂಡಗಳು!! ‘ ನನಗೆ imagine ಮಾಡ್ಕೊಳೋದು ಕಷ್ಟ ಆಗತ್ತೆ. ಡಿಸ್ನಿ ಲೋಕ ಅನ್ನೋದೇನಾದ್ರು, ಇದ್ದರೆ ಸ್ಪೀಡ್ ಪೋಸ್ಟಲ್ಲಿ ಕಳಿಬಹುದಿತ್ತು.  ನೀನು ಅಲ್ಲಿ ಸಲ್ಲುವವಳು.  “ನನ್ನ ಮೊದಲ ಸಾಲಿನಿಂದಲೇ ಅವಳು ನಗೋದಕ್ಕೆ ಪ್ರಾರಂಭಿಸಿದ್ದಳು. ” ಹಸೋ ಮತ್ ಯಾರ್!! ಪ್ಲೀಸ್ ” ಅಂದರೂ ನಿಲ್ಲಿಸಲಿಲ್ಲ. “ನೀ ಇಷ್ಟು ಹೇಳಿದ್ರು ಆಕಿ  ಉಗೀಲಿಲ್ಲೇನು.  ”“ಎದುಕ್ ಉಗಿತಾಳೋ ಮಾರಾಯ… ”” ಎರಡನೇ ದಿನಕ್ಕೆ, ಬಾಡಿ ಗಾರ್ಡ್ ಗಳನ್ನ ಬಿಟ್ಟು,  ನಿನಗೆ ಮಾತಿಗೆ ಸಿಕ್ಕಳಾ. ? ”” ಅವರು ಹೊರಟು ಹೋದ ಮೇಲೆ, ಎರಡು ನಿಮಿಷ ಸಿಕ್ಕಾಗ, ಇಷ್ಟು ಮಾತಾಡಿದ್ದು. ”      ೩     ” your waist ಸೈಜ್ ಟ್ವೆಂಟಿಎಯ್ಟಾ…? ““ಹೌದು!! ಸ್ಟಾರ್ಟಿಂಗ್ ನಂಬರ್.  ನಿನಗೆ ಹೆಂಗ್ ಗೊತ್ತು. ? ” ಅಂದೆ. ಅದಕ್ಕವಳು ಪ್ಯಾಂಟಿನ ಹಿಂಬದಿ ತೋರಿದಳು. ಹೊಸ ಜೀನ್ಸು ಪ್ಯಾಂಟಿಗೆ,  ಅಂಟಿಸಿದ್ದ 28 ಸ್ಟಿಕ್ಕರ್  ಹಾಗೇ ಇತ್ತು. ಯಾರೂ ಗಮನಿಸಿರಲಿಲ್ಲವೋ ಅಥವಾ ಹೇಳಿರಲಿಲ್ಲವೋ ಗೊತ್ತಿಲ್ಲ. ಇವಳು ಅದಕ್ಕೂ ನಗ್ತಾನೆ ಇದ್ದಳು. ಅದರಲ್ಲಿ ನಗೋ ಅಂತಾದ್ದು ಇತ್ತು. ” ನೀನು ನಗೋದು ಅಷ್ಟು ಜೋರಾಗಿ ಕೇಳುಸ್ತಾ ಇದ್ದರೂ, ನೋಡೋದಕ್ಕೆ ಸ್ಲೋ ಮೋಷನ್ನಲ್ಲಿ ಇನ್ನೂ ನಗ್ತಾನೆ ಇದಿಯಾ ಅನ್ನಿಸ್ತಿದೆ. ಆಡಿಯೋ ವೀಡಿಯೋ ಸಿಂಕ್ ಆಗ್ತಿಲ್ಲ.  ನನ್ನ ಕಾನ್ಷಿಯಸ್ಸೇ ಆಚೆ -ಈಚೆ ಆಗಿದಿಯಾ ಅಥವಾ ನೀನು ನಗೋದೆ ಹೀಗೆನಾ …?  ““I am not weird.  “” ಹಂಗಾದ್ರೆ, ಇನ್ನೊಂದು ಸಾರಿ ನಗು.  ನಿನ್ನ ಬಾಡಿ ಗಾರ್ಡ್ ಗಳಿಗೂ  ಕೇಳ್ತೇನೆ. ಅವರಿಗೂ ನನಗೆ ಅನ್ನಿಸಿದ ಹಂಗೆ ಅನ್ನಿಸಿಲ್ಲ ಅಂದರೆ,  ನನ್ನಲ್ಲೇ ಏನೋ ಸಮಸ್ಯೆ ಇರ್ಬೇಕು.  “” You are also alright ಅಂಡ್ they are my friends.  not body-guards. ”  ಅಂದಳು ಕೋಪದಲ್ಲಿ. ಆದರೂ ನನ್ನ ಕಣ್ಣಿಗೆ ಅವರು body-guards ಗಳ ರೀತಿನೇ ಕಾಣ್ತಾ ಇದ್ದರು.  ಬಲಗಡೆ ಒಬ್ಬ, ಎಡಗಡೆ ಒಬ್ಬ. ಅವರ ಫಾರ್ಮಲ್ ಡ್ರೆಸ್ ಗಳು, ಕುತ್ತಿಗೆಯಲ್ಲಿದ್ದ ಟೈ ನೋಡುದ್ರೆ …, ಕೈಗೊಂದು ಮಿಷನ್ ಗನ್ ಕೊಟ್ರೆ ಥೇಟು ಸೆಕ್ಯುರಿಟಿ ಯವರೇ. ಪ್ರಿನ್ಸಸ್ ಗೆ ಇದೆಲ್ಲಾ ಇರಬೇಕಾದದ್ದೇ. ” ನಾ ಯಾರಿಗೂ ಚಂದದಿಯವ್ವ,  ಅಂತ ಹೇಳೋನಲ್ಲ ನೋಡು.  ಅದುನ್ನ ಅರ್ಥ ಮಾಡ್ಕೊಳೋ ಆಕಿ ಸಿಗೋ ಮಟ ನೋಡೋದು. ಸಿಗ್ತಾಳ!! ತಪ್ಪಿ ಹಾಕಿದ ಕೀದಾಗೂ  ಒಂದೊಂದ್ ಸಾರ್ತಿ ಗಾಡಿ ಸ್ಟಾರ್ಟ್ ಆಗ್ತಾವ.  ಕಾಯಬೇಕು ಅಷ್ಟೇ. ನೀ ಯಪ್ಪಾ!! ಅಂದ್ರೂ ನನ್ ಕೈಯಾಗ ಹಿಂಗ್ ಹೊಗಳೋಕ್ ಬಾರದೋ ತಮ್ಮ . ಪ್ರೀತಿ ಮತ್ತು  ಭಕ್ತಿ.   ಯಾರೇ ಕೇಳಿದ್ರೂ, ಅದು ಮನಸ್ಸಿನಲ್ಲಿದೆ ಅಂತ ಹೇಳಿ ತಪ್ಪಿಸಿಕೊಳ್ತೇನೋ ಹೊರತು,ಇಂತ ಡೇಂಜರಸ್ ಭಾವನೆಗಳೆಲ್ಲಾ ಹೊರಗ್ ಹಾಕೋದಕ್ಕ್ ಬರೋ ವಲ್ದು “” ಅದೇನೊ ಗೊತ್ತಿಲ್ಲ ಮಗ!! ಮಾತು ಪ್ರಾರಂಭ ಆಗ್ತಿದ್ದಂಗೆ, ಅವಳು ನಗೋದಕ್ಕೆ ಶುರು ಮಾಡ್ತಾಳೆ. ಅದೇನು!! ಖುಷಿಗೆ ನಗ್ತಾಳೋ, ಹಾಸ್ಯಕ್ಕೆ ನಗ್ತಾಳೋ, ಅಪಹಾಸ್ಯ ಮಾಡಿ ನಗ್ತಾಳೋ. ,ನಾನಂತೂ ಫುಲ್ ಎನರ್ಜಿ ತಗೋಂಡು, ಫ್ರಾಂಕಾಗಿ ಹತ್ತಿಸ್ತೇನೆ. ಅವಳನ್ನ ಹೊಗಳೋದಕ್ಕೂ ಪುಣ್ಯ ಮಾಡಿದ್ದೆ ಅನ್ಸತ್ತೆ.  ನಗೂನು ಬರತ್ತೆ.  “     ೪      ” hmmm you look others  toooo.  ” ಅಂದಳು ಛೇಡಿಸುವಂತೆ. ” ರಸ್ತೆನಲ್ಲಿ ಸಿಗೋ ದೇವರಿಗೆ ಎಷ್ಟೇ ನಮಸ್ಕಾರ ಮಾಡಿದ್ರು,ಹಣ್ಣು ಕಾಯಿ ಹೊಡೆಸೋದು, ಮನೆದೇವರಿಗೆ ತಾನೆ ….  ? “ಹೊಡೆದ ಡೈಲಾಗು ಅರ್ಥ ಮಾಡಿಸೋದರಲ್ಲಿ ಸಾಕಾಗಿ ಹೋಯ್ತು. “That is a good one!! But I am not so Dumb”. ” No!! You are Beautiful !! “” shut up. ”” ಅವಳನ್ನ!!  ಏಂಜಲ್ ಅನ್ನಬೇಕೋ!! ಅಥವಾ ನನ್ನ ಅಸ್ತಿತ್ವವನ್ನೇ ಕನಸು ಅಂತ ಡಿಕ್ಲೇರ್ ಮಾಡಿ,ನಿಶ್ಚಿಂತೆಯಿಂದ ಇದ್ದು ಬಿಡಬೇಕೋ, ಗೊತ್ತಾಗ್ತಾ ಇಲ್ಲ. ನೀನು!! ಏನೇ ಹೇಳು, ಅಂತಾ ಹೆಣ್ಣು!! ಪ್ರಪಂಚದಲ್ಲಿ ಇನ್ನೊಬ್ಬಳು ಇರೋದಕ್ಕೆ ಸಾಧ್ಯ ಇಲ್ಲ.  ““  ದಿನಾ ಬರಿ ಹತ್ತು ನಿಮಿಷದ ಕಥೆ ಮಾತ್ರ ಹೇಳ್ತೀ. ?ಮುಂದಿನದ್ದು ಹೇಳೋ ಮಾರಾಯ.  “     ೫     ” ಹೆಣ್ಣಿನ ಸೌಂಧರ್ಯವನ್ನ ಹೊಗಳಬರದು,ಹೊಗಳಬಾರದು,ಹೊಗಳೋಕಾಗದು,ಹೊಗಳಿತೀರದು…ಆದರೂ ಸ್ವಲ್ಪಾನು ಪಾರ್ಷಿಯಾಲಿಟಿ ಮಾಡದೇ,ಪ್ರಪಂಚದ ಮನಮೋಹಕ ವಸ್ತುಗಳನ್ನ, ಸೃಷ್ಟಿಗಳನ್ನನಿಮ್ಮ ಮುಸುಡಿಗಳ ಜೊತೆ ತಗಲಾಕುತ್ತಲೇ ಬಂದಿದ್ದೇವೆ. ಅದೇನು ಸೌಂಧರ್ಯ ಅನ್ನೋದು ನಿಮ್ಮಿಂದ ಪ್ರಾರಂಭ ಆಗಿ, ಪ್ರಕೃತಿಯಲ್ಲಿ ಲೀನವಾಗುತ್ತೋ,ಅಥವಾ ಪ್ರಕೃತಿಯಿಂದ ಮೊದಲುಗೊಂಡು ನಿಮ್ಮ ಕಣ್ಣುಗಳಲ್ಲಿ ಕೊನೆಯಾಗುತ್ತೋ,ಅಥವಾ ನೀವೇ ಪ್ರಕೃತಿನೋ …ಗಂಡಿನ ರಸಿಕತೆ ಅನ್ನೋದನ್ನ ಕಬ್ಬಿನ ಜಲ್ಲೆ ತರ ಅರೆದು ಹೊಗಳಿ, ಬರೆಸಿದ್ದೀರಿ. ಎಲ್ಲಿಂದ ಶುರು ಮಾಡಲಿ. ಆ ಕಣ್ಣುಗಳಿಂದಾನೊ!! ಅಥವಾ ಕಪ್ಪಿದ್ದರೂ ಫೋಟೋಗೆ ಫ್ರೇಮ್ ತರ  ಇರೋ  ಆ ಕೂದಲುಗಳಿಂದಲೋ!!ಜಿರಾಫೆ ನೆಕ್ಕು!! ಒಂಟೆ ನೆಕ್ಕು ಅಂತ ಯಾರಾದ್ರು ನಿನ್ನನ್ನ ರೇಗಿಸಿದ್ರೆ, ಖುಷಿ ಪಡು. ಭುಜದೊಳಗೆ ಹುದುಗಿ ಹೋಗಿರೋದಕ್ಕಿಂತ, ಹೊರಗಿರೋದು.  ಅದರ ಚಂದಾನೆ ಬೇರೆ!!ನಿನ್ನ ಎತ್ತರಕ್ಕೆ ಹೇಳಿ ಮಾಡಿಸಿದಂಗಿದೆ.  ಆ ಕೂದಲುಗಳಿಗೂ ಒಳ್ಳೆ ಸ್ಪೇಸ್ ಸಿಗತ್ತೆ. ನಿನ್ನ  ಕೆನ್ನೆಗೆ ಗುಳಿಗಳು ಇಲ್ಲದೆ ಇರಬಹುದು,ಆದರೆ ಹಿಂಡಿದ ಗಲ್ಲದ ನಡುವಿನ, ಸಣ್ಣ ಕೊರಕಲು ಹುಚ್ಚು ಹಿಡಿಸುವಂತಿದೆ. ಹಲ್ಲುಗಳು ಆರ್ಡರ್ ನಲ್ಲಿದ್ದರೆ ದಾಳಿಂಬೆ ಬೀಜಗಳು ಜೋಡಿಸಿಟ್ಟಂತಿವೆ ಅಂತಾರೆ,ಆದರೆ  ಅಪ್ಪಿತಪ್ಪಿ ಬೆಳೆದಿರೋ ಆ ಅಡಿಷನಲ್ ಕೋರೆಹಲ್ಲು ಅಬ್ಬಾ!!ನೀ ನಗೋವರೆಗೂ ರೆಪ್ಪೆ ಬಡಿಯದ ಹಾಗೆ ಕಾಯುವಂತೆ ಮಾಡತ್ತೆ. ಹಾಗಂತ ಪದೆ ಪದೆ ನೀನು ನಗಬೇಕು ಅಂತಿಲ್ಲ. ಬಯ್ಯೋದಕ್ಕೆ ಬಾಯಿ ತೆಗೆದರೂ ಸಾಕು, ಬಯ್ಸಿಕೊಳ್ಳೋನು ಪಾವನ ಆಗ್ತಾನೆ. ದಪ್ಪಗಿದ್ದು, ಗುಡ್ಡೆ ಹೊರಬರುವಂತಿರೋ ಪ್ರಜ್ವಲ ಕಣ್ಣುಗಳಿಲ್ಲ. ತೆಗೆದಷ್ಟೇ ಮೆತ್ತಗೆ, ಹಾಸಿಗೆ ಮೇಲಿಂದ ಮೈಮುರಿದು ಏಳುವಂತೆ ತೆರೆದುಕೊಳ್ಳುವ ಸೋಮಾರಿ ರೆಪ್ಪೆಗಳು. ಒಳಗಿರೋದು ಕಪ್ಪೆಚಿಪ್ಪು ಮಧ್ಯದ   ಎರಡು ಮುತ್ತುಗಳು ಅಂತ ಹೇಳಬಹುದಾ,ಇಲ್ಲ!! ಬೇಡ!! ಆ ಕಣ್ಣುಗಳಿಗೆ ಅವಮಾನ ಮಾಡಿದಂತಾಗತ್ತೆ. ಅವನ್ನ ಹೊಗಳೋದಕ್ಕೆ, ಕಲ್ಮಶ ಕಳೆದಿರೋ ಹಾಲು ಹಲ್ಲಿನ ಮಗುವಿಗೆ ಭಾಷೆ  ಕಲಿಸಬೇಕು. ಅದು ಹೇಳೋದನ್ನ ಕೇಳಿ ಹೇಳಬೇಕು. ಆದರೂ ಕಣ್ಣಿನ ಕೆಳಗಿರೋ ಆ ಪುಟ್ಟ ಬಲ್ಜು ಅಧ್ಭುತ ಅನ್ಸತ್ತೆ. ಮಲಗಿ ಎದ್ದಾಗ ಮಾತ್ರ ಇರತ್ತೆ ಅದು.  ಆದರೆ ನಿನಗದು ನ್ಯಾಚುರಲ್ ಆಗಿನೇ ಉಳಿದುಬಿಟ್ಟಿದೆ. ಅಷ್ಟು ದಪ್ಪ ಕಾಡಿಗೆ ಹಚ್ಚಿ, ಅದನ್ನ ನಿನ್ನ ಕಣ್ಣಿಂದ ಬೇರ್ಪಡಿಸಬೇಡ. ಅದು ನಿನ್ನ ಕಣ್ಣಿಗೆ ಸೇರಿದ ಪ್ರಾಪರ್ಟಿ. ನುಣುಪಾದ ಮುಖದ ಮೇಲೆ ಅಲ್ಲೋ!! ಇಲ್ಲೋ!!ಒಂದು ಸಣ್ಣ ಮಚ್ಚೆನಾದರೂ ಕಾಣಸಿಗಬಹುದಾ ಅಂತ ತುಂಬಾ ದಿನ ಹುಡುಕಿದ್ದೇನೆ. ಆದರೆ ಮಚ್ಚೆ ಇರಲಿ, ಒಂದು ಸಣ್ಣ ಕಲೆ ಕೂಡ ಕಾಣಿಸಲಿಲ್ಲ.  ಪರವಾಗಿಲ್ಲ. ನಿನ್ನ ಬಣ್ಣ ಬಿಳಿ, ಎಣ್ಣೆಗೆಂಪು, ಕೆಂದು ಅಂತೆಲ್ಲ ಹೇಳೋದಿಲ್ಲ. ಅದು ನಿನ್ನದೇ ಬಣ್ಣ. ನಿನ್ನ ಸೌಂಧರ್ಯಕ್ಕೊಂದು ಹೆಸರು ಸಿಕ್ಕ ದಿನ, ಆ ಬಣ್ಣದ ಹೆಸರನ್ನೂ ಹೇಳ್ತೇನೆ. ಚೆನ್ನಾಗಿರೋ ಮೂಗನ್ನೆಲ್ಲಾ, ಸಂಪಿಗೆ ಮೂಗು ಅಂತಾರೆ. ಅದೇನೋ ನನಗೊತ್ತಿಲ್ಲ. ಆದರೆ!! ಮೂಗುತಿ ಹಾಕೋ ಹೆಸರಲ್ಲಿ,ಆ ನುಣುಪಿನ ಮೇಲೆ ಬಾವಿ ಮಾತ್ರ ತೊಡಬೇಡ. ಯಾವ ಮುತ್ತಿಗೂ, ಹರಳಿಗೂ  ನಿನ್ನ ನೋಯಿಸುವ ಅಧಿಕಾರ ಇಲ್ಲ. ಏನೋ!! ಏನೇ ಇರಲಿ. ನಿನ್ನ ನೋಡಿದ ಯಾವೊಬ್ಬ ಅರಸಿಕನಾದರೂ ಮೊದಲು ಗಮನಿಸೋದು,ಆ ನಿನ್ನ ತುಟಿಗಳನ್ನ. ಅಲ್ಲ!! ಆ ತುಟಿಯ ಎರಡು ಕೊನೆಗಳನ್ನ. ಯಾರೋ ಆ ಎರಡೂ ಎಂಡಲ್ಲಿ ಸ್ವಲ್ಪ ಎಳೆದಿದ್ದಾರೆ ಅನ್ನೋ ಹಂಗಿದೆ.   ತುಂಬಾ ಚಂದ ಇದೆ. ಒಬ್ಬ ಆರ್ಟಿಸ್ಟು ಚಿತ್ರ ಬರೆಯೋವಾಗ ಸಾಮಾನ್ಯವಾಗಿ ಕಣ್ಗಳಿಂದ ಶುರು ಮಾಡ್ತಾನಂತೆ. ಮೊದಲು ಆ ಕಂಗಳಿಗೆ ಜೀವ ತುಂಬಿ,ಆಮೇಲೆ ಅದರ ಭಾವಕ್ಕೆ ತಕ್ಕಂತೆ ಉಳಿದದ್ದು ಚಿತ್ರಿತವಾಗುತ್ತಾ ಹೋಗತ್ತಂತೆ. ಯಾರೋ ಹೇಳಿದ್ದು. ಕೊನೆಗೆ ಹೆಚ್ಚು ಕಮ್ಮಿ ಆದ್ರೆ ಬದಲಿಸೋದು ಆ ಕಣ್ಗಳನ್ನೇ…ಆದರೆ ನನ್ನ ಪ್ರಕಾರ ಆ ದೇವರು ನಿನ್ನನ್ನ ತಿದ್ದೋವಾಗ,ಮೊದಲು ಎಲ್ಲವನ್ನೂ ಒಪ್ಪವಾಗಿ ಮಾಡಿ. ಕೊನೆಗೆ ದೃಷ್ಟಿ ಆಗದೇ ಇರಲಿ ಅಂತ ಆ ತುಟಿಗಳ ಕೊನೆಯನ್ನ ಹಂಗೇ ಚೂಪು ಮಾಡಿ ಮುಕ್ಕು ಮಾಡಿದಂತಿದೆ. ಆದರೆ ಅವನ ಲೆಕ್ಕಾಚಾರ ತಲೆಕೆಳಗಾಗಿರೋದೆ ಅಲ್ಲಿ. ಒಟ್ಟು ಸೌಂಧರ್ಯವನ್ನ ಅಲ್ಲೇ ಇಟ್ಟ ಹಂಗಾಗಿದೆ. ಈ ತರದ ತುಟಿಗಳು ತುಂಬಾ ಅಪರೂಪ. ಇದ್ದವರು ಮಾತ್ರ ಗುರುತಿಸಿಕೊಳ್ಳೋದು ಆ ತುಟಿಗಳಿಂದಲೇ. ನೋಡಿದ ತಕ್ಷಣ ಫುಲ್ ಖುಷಿ ಆಗಿ ಬಿಡತ್ತೆ. ”” I am pleased!! “. “No!! You must be Proud!! “ ಅಂದೆ. ” ಒಂದು ಸೆಕೆಂಡ್ ಆ ಸೌಂಧರ್ಯದ ಗತ್ತು!! ಕಾಣಿಸಿ ಮಾಯ ಆಯ್ತು. ಕನ್ನಡಿ ಇಲ್ಲದೇನೆ!! ತನ್ನ ಇಡೀ ದೇಹರಾಶಿಯನ್ನ ಅಹಮ್ಮಿನ ಭಾವದಲ್ಲಿ ಉಸಿರೆಳೆಯುತ್ತಾ ನೋಡಿಕೊಂಡಳು. ಅವಳಲ್ಲಿ ಉಂಟಾದ ಆ ಸಣ್ಣ ಸಂಚಲನವನ್ನು ನೋಡಿದಾಗ,  ನನ್ನ ಇಡೀ ಜೀವಮಾನವನ್ನೇ ಈ ಒಂದು ಕ್ಷಣಕ್ಕಾಗಿ ಜೀವಿಸಿದ್ದೆನಾ ಅನ್ನಿಸ್ತು.   ““ಅಷ್ಟೆಲ್ಲಾ ಹೇಳಿದರೂ ಬರೀ pleased ಅಂತಂದಳಾ. ? ಎಷ್ಟು ತಿಳೀತೋ ಏನೋ. ?”” ಹಾ!! ಅವಳಿಗೆ ಮಾತು ಸಿಗಲಿಲ್ಲ ಅನ್ಸತ್ತೆ. ‘ ನಾನು total ಆಗಿ ಹೇಗಿದ್ದೇನೆ ‘ ಅಂತ, explicit ಆಗಿ ಕೇಳ್ದಾಗ, ಇಷ್ಟೆಲ್ಲಾ ಹೇಳಬೇಕಾಯ್ತು.  “” ನೀ ಹೇಳಿದ್ದೆಲ್ಲಾ ಖರೆ!! ಐತೇನ್ಲೇ.  ? ಆಕಿ ಅಷ್ಟು ಚಂದದಳಾ. ? “     ೬    "ಹರಿಣಿ!!   You are awesome.  “” You are jobless!! ” ಅಂತನ್ನುತ್ತಾ,  ಬಿಸಿಲಿಗೆ ಕೊಡೆ ಅಗಲಿಸಿದಳು. ಇದ್ದಕ್ಕಿದ್ದಂತೆ ಮೋಡ ಆವರಿಸಿತು. ಎರಡೆರಡು ಹನಿ ಮಳೆ ಬಿದ್ದಂತಾದರೂ,ಒಂದೇ ಸಮನೆ ಬೀಸಿದ ಗಾಳಿಯಿಂದಾಗಿ, ಮುಚ್ಚಿದ ಮೋಡಗಳೂ ಚದುರಿದವು. ಆ ಗಾಳಿಗೆ, ಇವಳ ಕೊಡೆ ತಿರುಗ-ಮುರುಗಾಗಿ ಕಡ್ಡಿಗಳು ಮುರಿದು ಹೋದವು. ಬೀಸಿದ ಗಾಳಿ, ಇವಳ ಛತ್ರಿಯನ್ನು ಹೇಳ ಹೆಸರಿಲ್ಲದಂತೆ  ನಜ್ಜುಮಾಡಿ ಗಪ್ಪಾಯಿತು. ಗಾಳಿ ಗಪ್ಪಾಗುತ್ತಿದ್ದದ್ದಂತೆ,ಚದುರಿದ ಮೋಡಗಳು ಒಂದಾಗಿ,ಮಳೆ ಹೊಯ್ದು!!ಧರೆ ನೆನ್ದರೂ…. ಪಕ್ಕದಲ್ಲಿದ್ದ ಮಿಂಚು!!!  ಮುರಿದ ಕೊಡೆಯ ಕಡ್ಡಿಗಳನ್ನು ರಿಪೇರಿ ಮಾಡುತ್ತಿತ್ತು. ಅವಳು ಕೊಡೆ ಅಗಲಿಸಿದ್ದಕ್ಕೇ,‘ ಉರಿ ಬಿಸಿಲಲ್ಲೂ ಮಳೆ ಸುರಿಸಿದ ‘ ನನ್ನ ಫ್ಯಾಂಟಸಿಗಳನ್ನು, ಅವಳಿಗೆ ಹೇಳಿದೆ. ನಗುತ್ತಾ ಬಿಸಿಲಿಗೆ, ಬೆನ್ನು ಮಾಡಿ, ಕೊಡೆ ಹಿಡಿದು ನಡೆಯುತ್ತಾ ಹೋದಳು. ಅವಳ ಒಂದೊಂದು ಹೆಜ್ಜೆಗೂ ನನ್ನ ಫ್ಯಾಂಟಸಿಗಳು, ಕಂಡು ಕಂಡು ಮಾಯವಾಗುತ್ತಿದ್ದವು. ” ನನಗ್ಯಾಕೋ ಆ ಪರಿ ಹುಡುಗಿ ಇದಾಳ್ ಅನ್ನೋದೆ, ಡೌಟ್ ಅದ. ಸುಮ್ಮಸುಮ್ಮನ ಕೌವಾ ಹಾರುಸ್ತದಿಯೇನೋ ದೋಸ್ತ!!ಇಲ್ಲಾ!!ಎಲ್ಲೋ, ಯಾವಾಗಲೋ,ಕನಸು ಕಂಡದ್ದನ್ನ ಕಲರ್ ಕಲರ್ ಆಗಿ ಹೇಳ್ತದಿಯೇನೊ. ?““ನಿನಗೆ ಅವಳು ಇರೋದು ಡೌಟಾದ್ರೆ,ನನಗ್ಯಾಕೋ ನೀನು!! ಇರೋದೆ ಡೌಟು ಅನ್ನಿಸ್ತಿದೆ. ನನ್ನ ಜೊತೆ  argument  ಮಾಡಬೇಕು ಅಂತ ನಾನೇ ಸೃಷ್ಟಿಸಿಕೊಂಡಿರೋ,ಹೇಳಿದ್ದಕ್ಕೆಲ್ಲ ತರಲೆ ಮಾಡಲೇಬೇಕಂತ ಉಲ್ಟಾ ಕೇಳೋ,ನನ್ನ ಇನ್ನೊಂದು  conscious  ನೀನು ಅನ್ನಿಸ್ತಿದೆ. ““ನನ್ನ ಮೇಲೇ ಡೌಟ್ ಪಡ್ತೀ!!  ಆತು ಬಿಡಪ್ಪ.  ಅವಳು ಇದಾಳ. “” ಇದ್ದಾಳೆ ಗೆಳೆಯ. ಅದಕ್ಕೆ ತಾನೇ,  ಪದಗಳು ಗ್ರಾವಿಟಿ ಗೆ ಸಿಕ್ಕಂತೆ ತತ್ತರ ಬಿತ್ತರಾಗಿ ಬೀಳ್ತಾ ಇರೋದು. ಅವಳು ಇದಾಳೆ!! “” ಎಲ್ಲಿ.   ಆಕಿದು ಒಂದ ಫೋಟಾ ತೋರಸು ಮತ್ತಾ…? “” ಫೋಟೋದಲ್ಲೇನಿದೆ.  ?ಅವಳ ಸಾವಿರ ಚೇತನಗಳಲ್ಲಿ,ಯಾವುದೋ ಒಂದು ಮೂಡಲ್ಲಿ ಸೆರೆಸಿಕ್ಕ static ಅಭಿವ್ಯಕ್ತಿಯನ್ನ ಮಾತ್ರ ನೀನು ಅದರಲ್ಲಿ ನೋಡಬಹುದು. ಅವಳ ಸೌಂಧರ್ಯದ ಕವಲುಗಳನ್ನ ಕೂಡಿ ಹಾಕೋದಕ್ಕೆ, ಎರಡು ರಸಿಕ ಕಣ್ಣುಗಳು ಬೇಕು. ಇವಳ ಸೌಂಧರ್ಯದಿಂದಾಗಿ  ಆ ಕಣ್ಣುಗಳಿಗೆ  ರೆಕ್ಕೆ ಮೂಡಬೇಕು. ಅಲ್ಲಿಂದಾನೆ, ತಾನು ಕಂಡ ವಿಸ್ಮಯವನ್ನ ಅವರು,ತಮ್ಮ ತಮ್ಮ ಅಭಿವ್ಯಕ್ತಿ ಮಾಧ್ಯಮದ ಮೂಲಕ ಈ ಪ್ರಪಂಚಕ್ಕೆ ಹಂಚಬೇಕು. ಅದೇ ಸೌಂಧರ್ಯ!!ಸೌಂಧರ್ಯ ಅಂದ್ರೆ ನಶೆಯ ನೆರಳು!!ಹಿಂದಲೆಯ  ಭಾರ!!ಅಲ್ಲಿ ಎಲ್ಲರೂ ಎಚ್ಚರವಾಗಿರ್ತಾರೆ.  ಹಾಗಂತ ಅಂದುಕೊಂಡಿರ್ತಾರೆ.  ““ಈಗೇನು ಫೋಟೋ ಐತೋ!! ಇಲ್ಲೋಪ!!. ?”“ಇಲ್ಲ”“ಸರಿ!! ಫೋನು!! ಚಾಟು!! ಅಂತಾದ್ದೆನಾದ್ರು…? “” virtual interaction  ಅನ್ನೋದೆ ಮೋಸ!!ಅಲ್ಲಿ ತಾವು ಇರೋದೇ ಒಂಥರ ಆದರೆ,ತಮ್ಮನ್ನ  present  ಮಾಡಿಕೊಳ್ಳೋದು ಇನ್ನೊಂದು ರೀತಿ. ಅಲ್ಲಿ ಪ್ರಶ್ನೆಗಳು ಮಾತ್ರ ಹುಟ್ಟಿಕೊಳುತ್ವೆ!! ಉಳಿದು ಹೋಗುತ್ವೆ!!ಆ ಕ್ಷಣದಲ್ಲಿ ಇಬ್ಬರೂ ಜೀವಿಸಿರಲ್ಲ.  “” ಪ್ರಶ್ನಾಗಳು !! ಎಲ್ಲಾ ಕಡಿನೂ ಹುಟ್ಟಿಕೊಳುತ್ವಾ. ?ಮುಂದ ಮುಂದ ಇದ್ದರೂ ಜನ, ತಮ್ಮನ್ನ ತಾವು ವೆರೈಟಿಯಾಗೆ present  ಮಾಡ್ಕೋತಾರ. ಯಾರ ಒಳಗ, ಯಾರ ಇರ್ತಾರ ಕಂಡವರು ಯಾರು.. ? ಅದರ ಕ್ಲಾರಿಟಿ ಅವರಿಗಾ ಇರಲ್ಲ. ನಂಬಬೇಕು!! ಮನುಷ್ಯನ್ನ ನಂಬಬೇಕು!! ಅಷ್ಟಾ. “     7    ನನ್ನ ಕೈಲಿ ಎರಡು ಫೋಲ್ಡೆಡ್ ಲೆಟರ್ ಇತ್ತು. ” ಲವ್ ಲೆಟರ್ ಹೈ ಕ್ಯಾ….  ? ” ಕೇಳಿದಳು. ” ಅವತ್ತೇ ಹೇಳಿದ್ನಲ್ಲ.  ಅದನ್ನ ನಿನಗೆ ಕೊಡೋದಕ್ಕೆ ಯಾರಿಗೂ…  ಮೂರು-ಕಾಸಿನ ಯೋಗ್ಯತೆ ಇಲ್ಲ ” ಅಂತ. ” ಶಟ್ ಆ. ಪ್ ಯಾರ್!!   What is in letter.  ?”” ಸ್ವಪ್ನ ಸುಂದರಿಯೊಬ್ಬಳು ಕನಸಲ್ಲಿ ಬಂದು,‘ you must be a poet ‘ ಅಂತ ಆರ್ಡರ್ ಮಾಡೋ ರೀತಿನಲ್ಲಿ ಆಶೀರ್ವಾದ ಮಾಡಿದಳು. ಅವಳು ತಮಾಷೆಗೆ ಕವಿ ಅಂದ ಮೇಲೂ, ಒಂದು ಕವಿತೆ ಬರೆದು,ಒಂದರ ಮೇಲೊಂದು ಕೂತಿರೋ ಕೋರೆ ಹಲ್ಲು,ಕಣ್ ತುಂಬಾ ಕಾಣೋ ರೀತಿ,ಒಂದು wild Smile ತಗೋಳ್ದೇ ಇದ್ದರೆ,ನಾನೊಬ್ಬ ಬದುಕಿರೋದೆ ವೇಸ್ಟು ಅಂತ ಅನ್ನಿಸ್ತು.  ಅದಕ್ಕೆ ಈ ಕವಿತೆ.  ““Should I have  it!!! ” ಆತುರವಾಗಿ ಲೆಟರ್ ಪಡೆಯಲು ಮುಂದಾದಳು. ” ಇವತ್ತು ಬೇಡ. ನಿನ್ನ ಸತಾಯಿಸಬೇಕು ಅಂತಲ್ಲಾ. ಆದರೆ ತುಂಬಾ ಇಷ್ಟ  ಪಟ್ಟು ಬರೆದಿರೋ ಕವಿತೆ. ವರುಷಗಟ್ಟಲೆ ಎದೆಯಲ್ಲಿ ಕೊಳೆ ಹಾಕಿದ್ದ ಭಾವಗಳಿವು,  ಒಂದೆರಡು ದಿನದ ಮಟ್ಟಿಗೆ ಹಾಳೆಯ ಮೇಲೂ ಇದ್ದೂ, ತಂಗಳಾಗಲಿ. ಅದು ಮೂಡಿದ ರಭಸಕ್ಕೇ…ನನ್ನನ್ನ ನಾನು ಸಂಭಾಳಿಸಲಾಗಿಲ್ಲ. ಇನ್ನು ಅದಕ್ಕೆ ನಿನ್ನ ಸ್ಪಂದನ ದಿಢೀರ್ ಅಂತ ಸಿಕ್ಕರೆ, ಸತ್ತೇ ಹೋಗ್ತೇನೆ. ತೋರಿಸ್ತೇನೆ.  ಖಂಡಿತ ತೋರಿಸ್ತೇನೆ. ”” ನಿನಗೆ ಯಾವಾಗೋ, ಅಂಥಾ ಕನ್ಸು ಬಿದ್ದಿದ್ದು. ?ಮಗನ ಬರಿ ಡ್ರಾಮ ಮಾಡ್ತಿ!!”” ಇಲ್ವೋ!!  ಅವಳೇ ಒಂದಿನ ಹೇಳಿದ್ಲು‘ you must be a poet ‘ ಅಂತ. ಕೊಟ್ಟಿರೋ ಪ್ರಶಸ್ತಿಗಿಂತ,ಆದನ್ನ ಈಸ್ಕೋಳೋವಾಗ ತೆಗೆದ ಫೋಟೋಗೆ ಫ್ರೇಮ್ ಹಾಕಿಸಿ,ಒರೆಸಿ ಒರೆಸಿ ಇಡ್ತೇವೆ. ಬಿರುದು, ಸಮ್ಮಾನಗಳಿಗಿಂತ ಕೊಟ್ಟವರು ಮುಖ್ಯ ಆಗಿರ್ತಾರಲ್ಲ,ಹಾಗೆ ನನಗೆ ಇವಳ ಕಾಂಪ್ಲಿಮೆಂಟು!!  ಹತ್ತಿರ ಅನ್ನಿಸ್ತು. ಬರೆದೆ.  “” ಆಕಿ ಜೀವಮಾನಕ್ಕಾಗೋ ಅಷ್ಟು ಬಣ್ಣಿಸಿ ಆಗದೆ.   ಬರೆಯೋದು ಏನು ಉಳಿದಿತ್ತೋ!!. ? “” ಬರೆದೆ!!ನನ್ನ ಮಿಷನ್ ಇನ್ನೂ complete  ಆಗಿರಲಿಲ್ಲ. ತಾನು ಎಷ್ಟು ಸ್ಪೆಷಲ್ ಅನ್ನೋದು ಅವಳಿಗಷ್ಟೇ ಕಾಣಬೇಕು. ಅಷ್ಟು ಸುಂದರವಾಗಿ ನಾನದನ್ನ ಅವಳಿಗೆ ಇನ್ನೂ ಹೇಳಿರಲಿಲ್ಲ. ಯಾರಾದ್ರು ಅವಳನ್ನ ಎಷ್ಟು ಇಷ್ಟ ಪಡಬಹುದು ಅನ್ನೋ ಅರ್ಥದಲ್ಲಿ ಬರೆಯುತ್ತಾ ಹೋದರೆ,ಆ ಕವಿತೆ ಒಳಗೆ ಅವಳಿಗಿಂತ ಜಾಸ್ತಿ ಅವನ ಬಗ್ಗೆ ತುರುಕಬೇಕಾಗುತ್ತೆ. ನೀನಿಲ್ಲದೇ ಇದ್ದರೆ, ಈ ಪ್ರಪಂಚ ಶೂನ್ಯ ಅನ್ನೋ ರೀತಿ ಬರೆಯುತ್ತಾ ಹೋದರೆ,ಅವಳನ್ನ ಎಲ್ಲೋ ಮೂಲೆನಲ್ಲಿ ಇಟ್ಟು, ಕವಿತೆ ತುಂಬಾ ರೋಧನೆಗಳೆನ್ನೇ ತುಂಬ ಬೇಕಾಗುತ್ತೆ. ಆದರೆ ನನ್ನ ಈ  ಕವಿತೆನಲ್ಲಿ ಅವಳು ಮಾತ್ರ ಇರಬೇಕು. ಅವಳು ಇದ್ದ ಮೇಲೆ, ಲವಲವಿಕೆ ಇರಲೇಬೇಕು. ಭಾವಗಳು, ಸೌಂಧರ್ಯ ಮತ್ತು ಅವಳ ಜೊತೆಗೆ ಕೆರೆದಡ ಆಡಬೇಕು.  ಅಷ್ಟೇ!!ಅಲ್ಲಿ ನಾನು, ಭಾನು, ನಾಯಿ ನರಿಗಳಿಗೆಲ್ಲಾ ಜಾಗ ಇಲ್ಲ.   ”       8        ಕವಿತೆ ಒಡೆದು ತೆರೆಯಲು ಮುಂದಾದಳು. ಪುನಃ ತಡೆದೆ  . ” Wait!!! ಅದರಲ್ಲೇನಿದೆ ಹೇಳ್ತೇನೆ. ನಾ ಅಂದುಕೊಂಡ ಏರಿಳಿತದಲ್ಲೇ  ಪ್ರಪಂಚಕ್ಕೆ ಈ ಕವಿತೆ ತೆರೆದುಕೊಳ್ಳಬೇಕು. ಅದನ್ನ ಹೇಳೋವಾಗ ಧ್ವನಿ ನಡುಗಬಹುದು, ತಪ್ಪು ತಿಳೀಬೇಡ. ಯಾಕಂದ್ರೆ, ಉಸಿರು ಧನಿಪೆಟ್ಟಿಗೆಯಲ್ಲಿ  modulate  ಆಗೋವಾಗ,ಮನಸ್ಸು ಶಬ್ಧಗಳನ್ನ ಬಿಟ್ಟು ಭಾವಗಳನ್ನ ಚೇಸ್ ಮಾಡ್ತಿರತ್ತೆ. ನೀನು ಸೂಕ್ಷ್ಮವಾಗಿ ಆಲಿಸಿದರೆ, ಆ  vibration ಗಳನ್ನೂ ಕೇಳಿಸಿಕೊಳ್ಳಬಹುದು. ಯಾವ ರಾಗದಲ್ಲಿ ಹೇಳಬೇಕು ಅನ್ನೋದನ್ನ, ನನ್ನ ಉಸಿರು ನಿರ್ಧಾರ ಮಾಡತ್ತೆ. ಎಲ್ಲೆಲ್ಲಿ ನಿಲ್ಲಿಸಿ ಮುಂದಕ್ಕೆ ಹೋಗಬೇಕು ಅನ್ನೋದನ್ನ,  ನಿನ್ನ ಸೋಮಾರಿ ಕಣ್ ರೆಪ್ಪೆಗಳು ನಿರ್ಧರಿಸುತ್ತವೆ. ಇದು ನಿನಗಾಗಿ ಬರೆದ ಕವಿತೆ. ನಾ ಬರೆದ ಕವಿತೆ. Written version of  ಆರಾಧನೆ. ಹೇಳಬೇಕೆಂದರೆ, ಇದನ್ನ ಬರೆಯೋದಕ್ಕೆ ಬಳಸಿದ ಒಂದೊಂದು ಪದಗಳು ಸಿಕ್ಕಾಪಟ್ಟೆ ಪುಣ್ಯ ಮಾಡಿದ್ವು. ಅವುಗಳಿಗೆ ಗೊತ್ತಿಲ್ಲ, ತಾವು ಎಂಥಾ ಸೌಂಧರ್ಯದ ಗಣಿಯ ಬಣ್ಣನೆಗೆ ಬಳಕೆ ಆಗ್ತಿದ್ದೇವೆ ಅನ್ನೋದು. ಬಹುಷಃ ಗೊತ್ತಾಗಿದ್ರೆ ಹೆಮ್ಮೆಯಿಂದ ಬೀಗುತ್ತಿದ್ದವು ಅನ್ಸತ್ತೆ.  “” OK OK!! What else in your hand. ”ಕೈಗೆ ಮೈಸೂರ್ ಪಾಕ್ ಕೊಟ್ಟರೂ,  ಮುಚ್ಚಿಟ್ಟ ಡಬ್ಬಿಯಲ್ಲಿ ಮತ್ತೆ ಏನಿರಬಹುದು ಅಂತ ಹುಡುಕುವ ಎಳೆ ಹುಡುಗಿಯದ್ದಿದ್ದಂತಿತ್ತು,  ಆ ಮುಖ. ” same paper!!ಎರಡೂ ಹಾಳೆನಲ್ಲೂ ಅದೇ ಕವಿತೆ  ಇದೆ. ಒಂದು ಬೈಯರ್ ಕಾಪಿ,ಇನ್ನೊಂದು ಬ್ಯಾಂಕ್ ಕಾಪಿ!!ನನ್ನದೊಂದು ಚಿಕ್ಕ ವಿಷ್ ಇದೆ. ತುಂಬಾನೆ ಪುಟ್ಟ ಆಸೆ. ಈ ಎರಡೂ ಹಾಳೆಗಳ ಮೇಲೂ ಇಬ್ಬರೂ ಸಹಿ ಮಾಡೋಣ. ನಿನ್ನ ಕಾಪಿ, ಮನೆಗೆ ಹೋದ ಮೇಲೆ ಹರಿದು ಬಿಸಾಡು. But I preserve my copy. ಎಲ್ಲಿವರೆಗೂ ಅಂದ್ರೆ, ಗೊತ್ತಿಲ್ಲ!!ಯಾರಾದ್ರು ‘ನಶೆ’ ಅಂದ್ರೆ ಏನು. ?‘stoned’ ಅಂದ್ರೆ ಏನು. ? ಅಂತ ಕೇಳಿದ್ರೆ,ಇದನ್ನ ತೋರಿಸಬೇಕು. ನಿನ್ನದು raw beauty!!!ನನ್ನದು ಅಂತಹದ್ದೇ ಒಂದು raw ಕವಿತೆ. ”” You shouldn’t be ‘ so aggressive!!’ in admiring me. I feel happy.  but People call you mad!! ““Being a‘ Happy Mad for happy people ‘ is fine!! ಅನ್ಸತ್ತೆ.  “” ಮುಂದಕ್ಕ ಏನಾತ್ ಹೇಳು…?ಆಕಿ ನಿನ್ನ ಪೊಯಮ್ ಮ್ಯಾಲ ಸಹಿ ಹಾಕಿದ್ಲಾ…?ಇಲ್ವಾ…? ““ಇಲ್ಲಲ!!”” ಯಾಕಂತ. ?”” ಗೊತ್ತಾಗಲಿಲ್ಲ!!ಕವಿತೆ ಕೇಳಿಸಿಕೊಂಡ ಮೇಲೆ,ಆ ಎರಡೂ ಕಾಪಿಗಳ ಮೇಲೆ, ನನ್ನ ಸಹಿ ಹಾಕಿಸಿಕೊಂಡು ಎರಡನ್ನೂ ಈಸ್ಕೊಂಡಳು. ಕೇಳಿದ್ದಕ್ಕೆ  -‘ಈ ಕವಿತೆ!! ನಾನು ಕೊಂಡುಕೊಳ್ಳಲು ಆಗದೇ ಇರೋ ದುಬಾರಿ ಕನ್ನಡಿ. ಇದನ್ನ ನನ್ನ ಹತ್ತಿರ ಇಟ್ಟುಕೊಂಡಿರ್ತೇನೆ. ನಿನಗಿದು ಬೇಡ. ನಿನ್ನ excitement ಗೆ ಮಾತ್ರ ನಾನು ಸೀಮಿತ ಆಗಬೇಕು. ನಾನು!! ಯಾರಿಗೂ ನೆನಪಾಗಿ ಕಾಡಬಾರದು. ನನ್ನ ಪಳಯುಳಿಕೆಗಳು ನಿನ್ನ ಹತ್ರ ಉಳಿಬಾರದು. ’ಅಂದಳು. “
