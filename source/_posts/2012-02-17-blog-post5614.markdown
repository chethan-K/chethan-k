---
layout: post
title: "ಹರ್ಷ ಬಾರ್"
date: 2012-02-17
comments: false
categories: 
---


  " ಲೋ. ಸೀನ!! 'ಹರ್ಷ' ಬಾರಲ್ಲಿ, ಈ ಥರ ಕತ್ತಲಲ್ಲಿ, ನೆಲದ ಮೇಲೆ ಕೂತು, ಜಾನಿ ವಾಕರ್!! ಕುಡೀತ ಇದ್ರೆ, ಜೀರೋ ಗ್ರಾವಿಟಿ ಫೀಲ್ ಆಗುತ್ತಮ್ಮ.  ನಾವು ಕೂತಿರೋ ಚಾಪೆ!! ಅಲಾದೀನ್ ಚಾಪೆ ಅನ್ಸುತ್ತೆ.  ಏನಂತೀಯ. ? " ಸೂರಿ ಸೀನನ ಕಡೆ ಪ್ರಶ್ನಾರ್ಥಕವಾಗಿ ನೋಡಿದ.  ಸೀನ ಅವನದ್ದೇ ಲೋಕದಲ್ಲಿ ಇದ್ದ.   'ಸೂರಿ' ಮತ್ತು 'ಸೀನ' ಗೆಳೆಯರು.   "ಲೇ!! ಸೂರಿ ಡಿಯರ್!! ಅವಳ ಗಂಡಂಗೆ ಅವಳು ಬರಿ ಹೆಡ್ತಿ.  ನಂಗೆ ಅವ್ಳು ದೇವ್ತೆ.  ಈ ನಾಸ್ತಿಕನ ದೇವ್ತೆ!!  ದೇವತೆಯನ್ನ ಯಾರಾದ್ರು ಮದ್ವೆ ಮಾಡ್ಕಳಕಾಗತ್ತ. ? ಗುಡಿ ಒಳಗಿಟ್ಟು ಪೂಜಿಸ ಬೇಕು!! ಗುಡಿ ಹೊರಗ್ ಕುತ್ಕೊಂಡು, ಒಳಗ್ ಎಣ್ಣೆ ಬಿಟ್ಕಂಡು ಸ್ತುತಿ!! ಮಾಡಬೇಕು.  'ನಿನ್ನ ನೋಡಕ್ ಮುಂಚೆನು ಲೈಫು ಬೊಂಬಾಟಾಗಿತ್ತು.  ನಿನ್ನ ನೋಡುದ್ ಮ್ಯಾಲೆ ಚೇಂಜ್ ಆಗಿದ್ದು.  ಸೌಂಧರ್ಯದ ಪರಿಕಲ್ಪನೆ!!.  ಈಗ್ಲೂ ಸುಂದ್ರ ಅನ್ಸೋದು.  ನಿನ್ನ ಬರಿ ಕಲ್ಪನೆ. '  ಚಿನ್ನದ ಹುಡ್ಗಿ!! "  " ಶುರುವಾಯ್ತ!!.  ಅಬ್ಬಬ್ಬಾ!! ಅದುಮ್ಕಳಪ್ಪ!! ಸಾಕು.  ಪ್ರಪಂಚದಲ್ಲಿ ಇರೋದು.  ಒಬ್ಬಳೇ ಹುಡುಗಿ ಅನ್ನೋ ಹಂಗಾಡಬೇಡ.  ಹತ್ರಲ್ಲಿ ಹನ್ನೊಂದನೇ ಫಿಗರ್!! "  " ನಿನಗ್ ಮಾತ್ರ ಅಲ್ಲಾ!! ಕಟ್ಟಿ ಕೊಂಡಿರೋ.  ಆ ಅವನಿಗೂ ಅವ್ಳು ಹತ್ರಲ್ಲಿ ಹನ್ನೊಂದನೇ ಫಿಗರ್ ಇರ್ಬೇಕೇನೊ.  ನನಗೆ ಅವ್ಳು, ನನ್ನೊಳಗಿದ್ದದ್ದು.  ಅವಳು ಒಬ್ಳೆ ಗೆಳಿಯಾ!! ಹೊರಟು ಬಿಟ್ಳು!! ಪೆದ್ದಿ.  ಬುದ್ದಿ ಇಲ್ಲ.  ನಮ್ಮ ಸಂಬಂಧಕ್ಕೊಂದು ಹೆಸ್ರು ಬೇಕು ಅಂತ ಕೇಳ್ತಿದ್ದೆ.  ಕೊನೆಗೂ.  ಅದಕ್ಕೊಂದು ಕ್ಲಾರಿಟಿ ಅಂತ ಸಿಗಲಿಲ್ಲ.  ನನ್ನ ಆಳೋದಕ್ಕೆ.  ಅವಳೇ ಸರಿ ಅಂದುಕೊಂಡಿದ್ದೆ.  ಆದರೆ ಒಂದಿನ ನನ್ನ ಮದ್ವೆ ಅಂದಳು.  ಅದು ಗೊತ್ತಿದ್ದ ವಿಷಯಾನೇ. ? ಆದರೆ.  ಅಷ್ಟು ಬೇಗ ' ಎಲ್ಲಾ.  ಮುಗಿದು ಹೋಗತ್ತೆ ' ಅಂತ ಗೊತ್ತಿರಲಿಲ್ಲ.  ನಿಷ್ಠುರವಾಗಿ ಎಲ್ಲಾ ಬಾಗಿಲುಗಳನ್ನೂ.  ಮುಚ್ಚಿ ಬೀಗ ಜಡಿದು ಬಿಟ್ಟಳು.     ಪ್ರೀತಿ ಬಗ್ಗೆ ಉದ್ದುದ್ದ ಭಾಷಣ ಮಾಡ್ತಿದ್ದೆ.   ಸಿಕ್ಕದೆ ಇದ್ರೂ.  ಒಬ್ಬ ಒಳ್ಳೇ ಫ್ರೆಂಡ್ ಆಗಿರ್ತೀನಿ ಅಂತ ಕಥೆ ಹೊಡಿತಿದ್ದೆ.  ಆದರೆ.  ಅದ್ಯಾಕೋ.  ಅವಳ ಮದ್ವೆ ಆಂತಿದ್ದಂಗೆ!! ಇದೆಲ್ಲ ಬ್ಯಾಡ!! ಅವಳೂ ಬ್ಯಾಡ!!  ಅನ್ಸೋಕೆ ಶುರುವಾಯ್ತು.  ಒಂದು ವಸ್ತು ಸ್ವತಂತ್ರವಾಗಿದ್ದರೆ ಪ್ರೀತಿ!! ಪ್ರೇಮ!! ಕನಸು!! ಕವಿತೆ!! ಅದು ಮತ್ತೊಂದಕ್ಕೆ ತಗಲಾಕ್ಕೊಂಡ್ರೆ!! ದೂ. ರ, ಬಾಳ ದೂರ ಇರ್ಬೇಕು ಅನ್ಸತ್ತೆ.  ಮೊದ್ಲು ಗುರುತಿಲ್ದೇ ಇರೋ ಕನವರಿಕೆಗಳ ಜೊತೆಗೆ 'ಬೇಕು' ಅಂತ ಸಾಯ್ತಿವಿ.  ಈಗ ನೋಡು!! ಮರೀಬೇಕು ಅಂತ ಒದ್ದಾಡ್ತೀವಿ.  "   " ಹೋಗ್ಲಿ ಬಿಡು ಸೀನ!! ಅವಳು ಬಲಗಾಲು ಅಲ್ಲ, ಎರಡೂ ಕಾಲು ಒಟ್ಟಿಗೆ ಇಟ್ಟು.  ಜಂಪ್ ಮಾಡಿ,   ನಿನ್ನ ಜೀವನದೊಳಗೆ ಬಂದಿದ್ರೂ.  ಇಬ್ಬರ ಜೀವನಾನು ಚಿತ್ರಾನ್ನ ಆಗ್ತಿತ್ತು.   ಆದದ್ದೆಲ್ಲಾ ಒಳ್ಳೇದಕ್ಕೆ.  ಆಗ್ತಾ ಇರೋದೆಲ್ಲ ಒಳ್ಳೇದಕ್ಕೆ.   ಆಗೋದೆಲ್ಲಾ ಒಳ್ಳೇದಕ್ಕೆ.  "  "ಹಹಹ ಹೌದಾ. !! ಆದರೆ ಪ್ರತಿಯೊಬ್ಬರು ಅದನ್ನ 'ತಮ್ಮ ಒಳ್ಳೇದಕ್ಕೆ' ಅಂತಾನೆ ಯಾಕೆ ಅಂದ್ಕೋತಾರೆ. ? "  " ಹಂಗಾದ್ರೆ.  ಆದದ್ದೆಲ್ಲಾ ಒಳ್ಳೇದಕ್ಕೆ ಅನ್ನೋದು, ಅವಳ perspective ನಲ್ಲಿ ಸತ್ಯ!! ಬಿಡು. "  " ಹಹಹ!!ಪಾಪಿ ಹೃದಯ.  ಅಪರೂಪಕ್ಕೆ ಏನನ್ನಾದರು ಬೇಕು ಅಂತ ಆಸೆ ಪಡತ್ತೆ.  ಯೋಗ ಇರಲ್ಲ.  'ದಾರಿಯಲಿ ನಡೆವಾಗ ಸಿಕ್ಕ ಜೊತೆಗಾತಿಗೆ ನಾ ಕೇಳಲಿಲ್ಲ.  ನೀ ನನಗೆ ಏನಾಗಬೇಕೆಂದು. ? ಉಳಿದ ದಾರಿಯನ ಒಬ್ಬನಿಗೆ ಬಿಟ್ಟು ಹೊರಟಾಗ ಕೇಳಲೇ. ? ನಿಜವಾಗಲು ನೀ ನನಗೆ ಏನಾಗಬೇಕು ಇಂದು. ' "  "ಅಯ್ಯಯ್ಯ.  ಲೋ.  ಮಾದೇಸ!! ಟಾರ್ಚರ್ ಕೊಡಬೇಡ ಮಾರಾಯ.  ಬಾಯ್ ತುಂಬಾ ಒಂದು ಸಾರಿ ಚನ್ನಾಗ್ ಬೈದು ಬಿಡು. "  " ಯಾಕ್ ಬಯ್ಯೋಣ.  ನನ್ನ ಪಾಲಿಗೆ ಇಲ್ಲ ಅಂತಲಾ. ? ' ಸುಖವಿರಲಿ!! ಖುಸಿಯಿರಲಿ!! ನಗುವಿರಲಿ ನಿನ್ನ ಬಾಳಿನಲಿ.  ಏನಿರಲಿ!! ಇರದಿರಲಿ!! ಒಲವಿರಲಿ ತಬ್ಬುವ ಅವನ ತೋಳಿನಲಿ.  ' ಎಲ್ಲೋ ಒಂದು ಕಡೆ, ನನ್ನ ಕಣ್ಣಿಗೆ ಕಾಣಿಸದ ಹಂಗೆ.  ಅವಳು ಚೆನ್ನಾಗಿದ್ದರೆ ಆಯ್ತು.  ಏನಂತಿಯ. ?"  " ಹಾಕ್.  ಥೂ.  ನಿನ್ನ ಬಂಡ ವಾದಕ್ಕೆ.  ಉಗಿ ಮೊಕ್ಕೆ.  ಅವಳ ಚಂದದ ಬಗ್ಗೆ ನೀನೇನ್ ಹೇಳೋದು? ಪಿಂಡ!! Definite ಆಗಿ ಚೆನ್ನಾಗೇ ಇರ್ತಾಳೆ.  ಯಾಕಂದ್ರೆ. , ನಿನ್ನ ಜೊತೆನಲ್ಲಿ ಅಲ್ಲ ತಾನೆ ಅವಳಿರೋದು.  "  " I know soo. ri dude.  You dint mean it!! "  " No!! yess!! I mean it.  ಬಾಯ್ತುಂಬ ಒಂದ್ ಸಾರಿ ಬಯ್ದು, ಮರೆತು ಬಿಡೋ ಅಂದರೆ.  ನಾಟ್ಕ ಆಡ್ತೀಯ!! ಜೀವನ ಸುಂದರವಾಗಿರಬೇಕು ಅಂದ್ರೆ ಎರಡು ರೂಲ್ಸುಗಳನ್ನ ನೆನಪಲ್ಲಿ ಇಟ್ಕೋ.  ಮೊದನೆಯದು ನಮ್ಮ ಲಿಮಿಟ್ ಗಳನ್ನ ಕ್ಲೀಯರ್ ಆಗಿ ಅರ್ಥ ಮಾಡ್ಕೋಬೇಕು.  ಎರಡನೆಯದು ಆ ಲಿಮಿಟ್ ಒಳಗೆ ನಮ್ಮನ್ನ ಬಿಟ್ರೆ ಯಾರಿಲ್ಲ ಅನ್ನೋ ತರರಾಯಲ್ ಆಗಿ ಇದ್ದು ಬಿಡಬೇಕು.  "  " ನನಗೆ ಗೊತ್ತಿಲ್ವಾ.  ಅದೆಲ್ಲ. ? ನನಗೆ ಗೊತ್ತಿಲ್ವಾ.  ಅದೆಲ್ಲ. ? ನನ್ನ ಕಣ್ಣಿಗೆ ಅವಳನ್ನ ಬಿಟ್ಟರೆ, ನೀ ಹೇಳೋ ಈ.  ಲಿಮಿಟ್ಟು!! ಕಾಣುಸ್ತಾ ಇರಲಿಲ್ಲ.  ತೀವ್ರವಾಗಿ ಪ್ರೀತ್ಸೋದು ಗೊತ್ತಿತ್ತು.  ಅಷ್ಟೇ!!  ಭಯ ಆಗುತ್ತೆ ಗೆಳೆಯ!! ಒಂದು  ಕಡೆ.  ನಮ್ಮನ್ನ ತುಂಬಾ ಹಚ್ಚಿಕೊಂಡವರ ಪ್ರೀತಿಗೆ, ನಾವು ನಿಜವಾಗಲೂ ಅರ್ಹರಾ ಅನ್ನೋ  ಭಯ!!.  ಇನ್ನೊಂದು ಕಡೆ, ನಾವು  ಇನ್ನೊಬ್ಬರನ್ನ ಮತ್ತೆ ಇಷ್ಟ ಪಡ್ತೀವಾ ಅನ್ನೋ ಭಯ.  ಆಗಲ್ಲ ಲೇ.  ಮುಗೀತು ಅಷ್ಟೇ!! ಮುಂದಿನದ್ದೆಲ್ಲಾ ಮೆಕಾನಿಕಲ್!!, ನಡಿಬೇಕಲ್ಲ ಅಂತ ನಡೆದು ಹೋಗತ್ತೆ.  ಅಷ್ಟೆ!! ' ಆ ದಿನ ಕಂಡೆ, ಒಲವಿನ ಅಮೃತ.  ಹಿಡಿದು ಬಂದಿದ್ದ ಮೋಹಿನಿಯನ್ನು.  ರಕ್ಕಸನಾಗಿರಲಿಲ್ಲ.  ಆದರೂ ಹೋಗಿ.  ಕೂಡಲಿಲ್ಲ ಆ ದೇವಲೋಕದ ಹಿಂಡನ್ನು. ' "  " ಅಪ್ಪಿ ತಪ್ಪಿ ನಿನ್ನ ಬಾಯಿಗೆ ಆ ಅಮೃತ ಬಿದ್ದಿದ್ದರೂ.  ಕೊನೆಗೆ ಡ್ಯಾನ್ಸು ಮಾಡಿ ಕಕ್ಕಬೇಕಿತ್ತು.  ಅಯ್ಯೋ.  ಅರ್ಥ ಮಾಡ್ಕೋ ಸೀನ!! ಪಿಚರ್ ಬಿಟ್ಟು ತುಂಬಾ ಹೊತ್ತಾಗಿದೆ.  ಥಿಯೇಟರ್ ನಿಂದ ಹೊರಡೋದು ಬಿಟ್ಟು, ಅಲ್ಲೇ ಏನ್ ಮಾಡ್ತಾ ಇದೀಯ. ? ಗಾಯಗಳದ್ದು ಕಲೆ ಮಾತ್ರ ಉಳುಸ್ಕೋಬೇಕು.  ಕೆರೆದು ಸಫ್ಟಿಕ್ ಮಾಡ್ಕೊಬಾರದು ಮಗ!! "  " ಸ್ವಲ್ಪ ಟೈಮ್ ಬೇಕಾಗತ್ತೆ ಗೆಳೆಯ.  ಒಬ್ಬರು ನಮ್ಮ ಲೈಫ್ ಇಂದ ಔಟ್ ಆಫ್ ಫೋಕಸ್ ಅಂತ ಗೊತ್ತಾದ ಮೇಲೂ.  ಅದನ್ನ!! ಒಪ್ಪಿಕೊಳ್ಳೋದಕ್ಕೆ ಟೈಮ್ ಬೇಕಾಗತ್ತೆ.  ಕೈ ಕೈ ಹಿಡ್ಕೊಂಡು ಲಲ್ಲೆ ಹೊಡುದ್ರೆ ಅಷ್ಟೆ ಫೀಲಿಂಗ್ಸು ಅಲ್ಲಮ್ಮ!!.  ಇವು ಭಾವನೆಗಳು.    ಯಾವುದೋ ಮಳೆನಲ್ಲಿ, ಇನ್ಯಾವುದೋ ಚಳಿನಲ್ಲಿ, ಆ ಬೆಟ್ಟದ ಮೇಲೆ!!, ಆ ಸಂತೇಲಿ!! ಆ ಟ್ರಾಫಿಕ್ಕಲ್ಲಿ!! ಹೊತ್ತಿಲ್ಲ - ಗೊತ್ತಿಲ್ಲ.  ನೆನಪಾಗ್ತಾಳೆ.  ಮೊದಲು ಅವಳುಒಬ್ಬಳೇ ಸ್ವತಂತ್ರವಾಗಿ. ಸ್ವಚ್ಚಂದವಾಗಿ ಕಾಣಿಸ್ತಾ ಇದ್ದಳು.  ಈಗ ಆಸಿಗ್ನಲ್ ನಲ್ಲಿ ಸ್ವಲ್ಪ ನಾಯ್ಸು!! ಮಾರಾಯ!! ನನ್ನಬೇಜಾರಿಗೆ ಕಾರಣ ಏನೋ ಇರತ್ತೆ.  ಸೈಲೆಂಟಾಗಿ ಇರೋದನ್ನೇ.  ಅಡ್ವಾಂಟೇಜ್ ತಗೋಂಡು ಅಷ್ಟೇ ಸೈಲೆಂಟಾಗಿ ಮೈಮೇಲೆ ಬಂದು ಬಿಟ್ಟಿರ್ತಾಳೆ.  ಬಂದಿದ್ದು ಗೊತ್ತೇ ಆಗಿರಲ್ಲ.   ಯಾವುದೋ ವಿಷಯಕ್ಕೆ ಖುಷಿ ಆಗಿರ್ತೇನೆ.  ಆ ಹೊತ್ತಲ್ಲಿ, ನನ್ನ ಹತ್ರಾನು ಹೇಳು ಅಂತಾಳೆ.   ನಾ ಕಟ್ಟೋ ಪುಟ್ಟ ಪುಟ್ಟ ಫ್ಯಾಂಟಸಿ ಲೋಕದಲ್ಲಿ, ಅವಳದ್ದು ಯಾವಾಗಲೂ ಲೀಡ್ ರೋಲ್ ಇರತ್ತೆ.   ಸ್ವಲ್ಪಾನು ನಾಚಿಕೆ ಇಲ್ಲದೆ.  ಈ ರೀತಿ ಎಲ್ಲ ಹೇಳಿಕೊಳ್ಳೋ, ಈ ಒಳ ಮುಚ್ಚುಗನ ಮನಸ್ಸಿನ ಮಾತು ಅವಳು.   ನಾನು ಎಷ್ಟೇ ಪ್ರಿಟೆಂಡ್ ಮಾಡಿಕೊಂಡ್ರು, ನನ್ನ ಬಿಗ್ಗೆಸ್ಟು ವೀಕ್-ನೆಸ್ ಅವಳು.   ನನ್ನ ಪಾಲಿಗೆ ಹೆಣ್ಣು ಅಂದ್ರೆ ಅವಳೇ.  ಅವ್ಳು ನಕ್ಕರೂ ಚಂದ!! ಮುಖ ಊದಿಸಿಕೊಂಡು ಗುಮ್ ಅಂತ ಇದ್ರೂ ಚಂದ.  ಯಾರಿಗಾದ್ರೂ ಮುಖದ ಮೇಲೆ ರಪ್ ಅಂತ ಕೊಟ್ರೂ ಚಂದ.  ಹೆಣ್ಣು ಮಾಯೆ ಅಲ್ಲಾ!! ಅವಳು ಮಾಯೆ!! "  " ಹೊಡಿಬೇಕಿರೋದು ನಿನಗಲ್ಲ.  ಕಣ್ಲಾ!! ಈ ಪಿಚರ್ ತೆಗೆಯೋರಿಗೆ ಕೆರ ಕಳ್ಕೊಂಡ್ ಹೊಡೀಬೇಕು.  ಪ್ರಪಂಚದಲ್ಲಿ ಇಲ್ಲದೇ ಇರೋದನ್ನೆಲ್ಲಾ, ಇದೆ ಅನ್ನೋ ತರ ವಿಜೃಂಭಣೆ ಮಾಡಿ ತೋರಿಸಿ, subconscious ಆಗಿ ಒಂದಷ್ಟು ಲವ್ವು, ರೊಮಾನ್ಸು ಅನ್ನೋ ರಬ್ಬಿಷ್ ನ ತಲೆ ಒಳಗೆ ಬಿಟ್ಟು ಬಿಡ್ತಾರೆ.   ಭ್ರಮೆ!! ಭ್ರಮೆ!! ಭ್ರಮೆ!! "  " ಭ್ರಮೆನೋ!! ಕಲ್ಪನೇನೊ!! ಬರಿ ಆಸೆಗಳೋ!! ಆದರೆ ನನ್ನ ಪುಟ್ಟ ಪುಟ್ಟ ಖುಷಿಗಳಿಗೆ ಅವ್ಳು ಕಾರಣ ಆಗಿದ್ಳು.  ಯಾವಾಗಲು ಚನ್ನಾಗಿರ್ಬೇಕು.  ಅವಳಿಗೆ ನಾನೇನಾದ್ರು ಮಾಡಬೇಕು ಕಣ್ಲಾ. "   " ಹಹಹ.  ಸುಮ್ಕೆ ಇರೋ.  ಸೀನ!! ಜಾಸ್ತಿ ಜೋಕ್ ಮಾಡಬೇಡ.  ನಗೋದಕ್ಕಾಗಲ್ಲ, ತುಟಿ ಎಳೀತಾವೆ.  ಅವಳಿಗೆ ಇವನು ಏನಾದ್ರು ಮಾಡ್ತಾನಂತೆ!!. ? ಹಹಹ ಎಲ್ಲಾ ರೀತಿ ಇಂದಾನು, ಅವ್ಳು ನಿನಗಿಂತ ತುಂಬಾ.  ಮುಂದೆ ಇನ್ನೆಲ್ಲೋ.  ಇದಾಳೆ.  In fact ಪ್ರಪಂಚದಲ್ಲಿ ಇರೋ ಮುಕ್ಕಾಲು ವಾಸಿ ಜನ!! ನಿನ್ನ ಬಿಟ್ಟು ತುಂಬಾ ಮುಂದೆ ಹೋಗಿದಾರೆ.  ನೀ. ನು!! ವೈಟ್ ಅಂಡ್ ಬ್ಲಾಕ್ ಜಮಾನದಲ್ಲಿ ಹುಟ್ಟಬೇಕಿತ್ತು.  ಅಪ್ಪಿ ತಪ್ಪಿ ಕಲರ್-ಫುಲ್ ಡಿಕೇಡ್ ನಲ್ಲಿ ಹುಟ್ಟುಬಿಟ್ಟಿದ್ದೀಯ.  ನಿನ್ನ ಅವಶ್ಯಕತೆ, ಅವಳಿಗೆ ಯಾಕೆ ಬೀಳತ್ತೆ. ?.  ಹಾ!! ಹಂಗ್ ನೋಡುದ್ರೆ, ಒಂದ್ ಸಾರಿ ಬೀಳಬಹುದು ಕಣ್ಲಾ!! ಹುಟ್ಟಿದ ಮಗೂಗೆ ಯಾವನೋ ಶಾಸ್ತ್ರಿ "ದೆ ದೊ ಚ ಚಿ " ಅಂತ ಅಕ್ಷರಗಳನ್ನ ಕೊಟ್ಟಿರ್ತಾನೆ.  ಒಂದು ಒಳ್ಳೇ ಹೆಸರು ರೆಫರ್ ಮಾಡು ಅಂತ, ನಿನ್ನ ಹತ್ರ ಅವ್ಳು ಕೇಳಬಹುದು.  ಅಷ್ಟೇ!! "  " ನೀನೂ.  ಯಾರನ್ನಾದ್ರು ಮನಸಾರೆ ಇಷ್ಟ ಪಡು.  ಗೊತ್ತಾಗತ್ತೆ!! AND.    I know ಸೂರಿ!! you dint mean your words. "  " NO!! YeSS!! I mean it.  ಕುಡಿದು ಬಿಟ್ಟಿದೀನಿ ಅಂತ, ಈ ಥರ ಕಲರ್ ಕಲರ್ ಕಾಗೆ ಹಾರಿಸೋದೆ ನಮಗೆ ಇಷ್ಟ ಆಗಲ್ಲ.  ಲೇ!! ಎಲ್ರೂ ಅವರವರ ಯೋಗ್ಯತೆಗೆ ಅನುಸಾರವಾಗಿ ಒಂದೊಂದು ಚಾನ್ಸು ತಗೋಬೇಕು ಅಂತ ನೋಡ್ತಾರೆ.  ಕೆಲವರಿಗೆ ದಕ್ಕತ್ತೆ.  ಇನ್ನು ಕೆಲವರಿಗೆ ದಕ್ಕಲ್ಲ.  ಚಾಪ್ಟರ್ ಕ್ಲೋಸ್.  ಇಲ್ಲಿ ಯಾರು!! ಯಾರನ್ನ್ ಡಿಸರ್ವ್ ಮಾಡ್ತಾರೆ, ಮಾಡಲ್ಲ ಅನ್ನೋ ಪ್ರಶ್ನೇನೆ ಬರಲ್ಲ.  ಒಬ್ಬಳಿಗೆ ಕೊಟ್ಟು ಕಳೆದುಕೊಂಡೆ ಅನ್ನೋದಕ್ಕೆ, ಪ್ರೀತಿ!! ಅಂದ್ರೆ ಹುಂಡಿಗೆ ಹಾಕಿರೋ ಕಾಸು ಅಲ್ಲ.  ಪ್ರೀತಿ ಅನ್ನೋದು ಒಂದು ಭಾವ!! ಫೀಲಿಂಗ್!! ಅಷ್ಟೇ.  ಸುತ್ತ ನಮ್ಮ ಪ್ರೀತಿಯನ್ನ expect ಮಾಡೋರು, ನಮ್ಮ ಬರಿದೆ ಟೈಮ್ ಗೋಸ್ಕರ ಕಾಯ್ತಾ ಇರ್ತಾರೆ.  ಅವರಿಗೆ ಆ ಟೈಮ್ ಕೊಡಬೇಕು.    ಇನ್ನು ಸಿಂಪಲ್ ಆಗಿ ಹೇಳೋದಾದ್ರೆ, ಪ್ರೀತಿ ಒಂದು ಮಾಸ್ಕು!! ಮುಖ ಸದಾ ಕೈನಲ್ಲಿ ಸಾಕಾಗುವಷ್ಟು ಈ ಥರದ ಮುಖವಾಡಗಳನ್ನ ಇಟ್ಟುಕೊಂಡು ತಿರುಗ್ತಾ ಇರ್ಬೇಕು.  ನಾವು ಯಾರ ಜೊತೆ ಇರ್ತೇವೊ, ಅವರ ಮುಖಕ್ಕೆ ರಪ್!! ಅಂತ ಹಾಕಿಬಿಡಬೇಕು.  "   "ಆದರೂ.  ಮಾತಾಡಾಬಹುದಾಗಿತ್ತು..  "  " ಹೋಗು ಪಾ!! ಅದೇನ್ ಮಾತಾಡು.  ಇಂತಿಂತವನು.  ಹಿಂಗೆಲ್ಲಾ, ಪ್ರೀತಿ ಮಾಡ್ತಿದ್ದೆ.  ಅಂತ ಮೊದಲಿಂದ ಹೇಳು. ಈಡಿಯಟ್!! ನಾವು ತುಂಬಾ ಇಷ್ಟ ಪಡೋರು, ನಮ್ಮಿಂದಾನೆ 'ಮುಜಗರ' ಪಟ್ಟುಕೊಳ್ಳೋ ಹಂಗಾಗಬಾರದು.  ನಮ್ಮ ಭಾವನೆಗಳಿಗೆ ಸ್ಪಂದಿಸದೆ ಇದ್ದರೂ.  ಆ ಹುಡುಗ ತನ್ನ ಜೀವನದಲ್ಲಿ,  ನನಗೋಸ್ಕರ  ಎಷ್ಟೆಲ್ಲಾ ಪರದಾಡಿದ ಅನ್ನೋ ಕಥೆಯನ್ನ ಸಿನ್ಸಿಯರ್ ಆಗಿ ಕೇಳ್ತಾರೆ ಅವರು.  ಆ ತರಹದ್ದೊಂದುಕೆಟ್ಟ ಕುತೂಹಲ ಹುಡುಗಿಯರಿಗೆ ಅಂತಲ್ಲ. , ಯಾರಿಗೇ ಆದರೂ ಇರೋದು ಸಹಜಾನೆ.   ಆದರೆ ನಾವು ಯಾರದ್ದೋ ಕಣ್ಣಲ್ಲಿ ' ಕೆಳಗೆ ' ಇಳಿಬಾರ್ದು.   ಇಷ್ಟು ಸಾಕು!!ನಮ್ಮನ್ನ ನಾವೇ.  ತುಂಬಾ ಅಂಡರ್ ಎಸ್ಟಿಮೇಟ್ ಮಾಡಿ ಬಿಟ್ರೆ,  ಆ ನಾನು ಅನ್ನೋನು ಕೂಡ, ಕೊನೆಗೆ ನಮ್ಮ ಸಹಾಯಕ್ಕೆ ಇಲ್ಲದ ಹಂಗಾಗಿ ಹೊರಟು ಬಿಡ್ತಾನೆ.  "  " ಯೊಪ್ಪ!! ಚಪ್ಪಾಳೆ!! ಅದಕ್ಕೆ ಮಗ ಹೇಳೋದು!! ಫ್ರೆಂಡು ಅನ್ನೋರು ಇರ್ಬೇಕು ಲೈಫಲ್ಲಿ.   'ಸತ್ತಾಗ ಅತ್ತೋರೆಲ್ಲಾ!! ಸತ್ತವಗೆ ಸ್ವಂತವೆ.   ಸೋತು!! ಮಂಡಿ ಮ್ಯಾಲೆ ತಾಕುಂತಾಗ ಬೆನ್ನಿಗೆ ಗುದ್ದುವ ಗೆಳೆಯ!! ಅನ್ಯನೆ!! '  ನೀನು ಸಿಂಪ್ಲಿ ಗ್ರೇಟ್ ದೋಸ್ತ!! "  "ಹೆ.  ಥೂ. ಥ್ ಮುಚ್ಚು ಬಾಯಿ!! ಡ್ರಮಾಟಿಸ್ಟು.  ಈ ತರ ನಾಟಕಗಳೇ ಇಷ್ಟ ಆಗಲ್ಲ!!"     " ಹೌದಾ ಸಾರ್!! ಮೊದಲು ಯಾವನು ಶುರು ಮಾಡಿದ್ದು. ? ಸೂ. ರಿ ನಮಗೆ ಈ ಥರ ಸಾಫ್ಟಾಗಿ, ಒಬ್ಬರನ್ನೊಬ್ಬರು ಹತ್ತಿಸೋದು.  ಅವರಿವರ ಪೊಸಿಷನ್ ನಲ್ಲಿ ನಿಂತು ಯೋಚನೆ ಮಾಡೋದು.  ಇವೆಲ್ಲಾ ಸೂಟ್ ಆಗಲ್ಲ.  ಬೇರೆ ಮಾತಾಡು.  "  " ಅದೂ ಸರೀನೆ!! ಮಗ!! ನಮ್ಮೂರಲ್ಲಿ ಸಿದ್ದಲಿಂಗಯ್ಯ ಅಂತ ಒಬ್ಬಇದ್ದ.  ನಾವು ಅವನನ್ನ ಪೆದ್ದಲಿಂಗಯ್ಯ ಅಂತ ಕರೀತ ಇದ್ವಿ.  ಅವನು ವೀರ ಮರಣವನ್ನಪ್ಪಿಬಿಟ್ಟ.  "  " ಹೌದಾ.  ಅಂತಹದ್ದು ಏನ್ ಮಾಡಿ ಸತ್ತ. ? "  " ಗಮಾಡ್ ನನ್ಮಗ!! ಕೊಳಕ್ ಮಂಡಲ ಹಾವು, ಕಚ್ಚಿತ್ತು.  ಔಷಧಿ ತಗೋಳದ್ ಬಿಟ್ಟು, ಆ ಹಾವನ್ನು ಅಟ್ಟಿಸಿಕೊಂಡು ಹೋಗಿ, ಹಿಡಿದು, ಬಡಿದು, ಸಾಯಿಸಿ.  ಉಲ್ಟಾ ನೇತಾಕಿ, ಅದರ ಮುಂದೆ ಕೂತಿದ್ದ.  ಕೇಳಿದ್ದಕ್ಕೆ ' ಹಾವನ್ನು ಉಲ್ಟಾ ನೇತಾಕಿರೋದ್ರಿಂದ, ತನ್ನ ಮೈಯಲ್ಲಿರೋ ವಿಷ ಇಳಿದು ಹೋಗತ್ತೆ ' ಅಂದ.  experiment ಮಾಡಕ್ಕೋಗಿ ಸತ್ತೇ ಹೋದ!! "  " ಹಹಹ ಹಾವು ಉಲ್ಟಾ ನೇತು ಹಾಕುದ್ರೆ, ಇವನ ಮೈಯಲ್ಲಿರೋ ವಿಷ ಹೆಂಗೋ ಇಳಿದು ಹೋಗತ್ತೆ. ? ಅಯ್ಯೋ.  ಎಂತೆಂತ ಗುಬಾಲ್!!ಗಳು ಇರ್ತಾರಪ್ಪ, ಈ ಭೂಮಿ ಮೇಲೆ. ? "  " ಹಹಹ!! ಸೀನ!! Atleast ನೀನು ಆ ಮಾತನ್ನ ಹೇಳಬೇಡ. "  " ನೀ ಎಷ್ಟೇಬಯ್ದರು ನನಗೆ ಬೇಜಾರಿಲ್ಲ.  ಅಷ್ಟೇ ಅಲ್ಲ!! 'I don't feel sorry for myself' "  " why you feel sorry.  I feel sorry.  ಯಾಕೆ ಗೊತ್ತಾ. ? ಮಿಸ್ ಆಗಿರೋ ಹುಡುಗಿ ಬಗ್ಗೆ ಮಾತು ಆಡೋದಿರಲಿ!! ಅವರ ಬಗ್ಗೆ ಎರಡು ಸೆಕೆಂಡ್ ಯೋಚಿಸಿದರು ಕೂಡ.  ಆ ಎರಡು ಸೆಕೆಂಡ್ ನಮ್ಮ ಜೀವನದ ಅಟ್ಟರ್ ವೇಸ್ಟು ಸೆಕೆಂಡುಗಳು.  ನೀನು!! ವೇಸ್ಟು ಫೆಲೋ.  ಆದರೆ ಅದು ನಿನ್ನ ಕರ್ಮ.  ಆ ರಿಕರ್ಸಿವ್ ಲೂಪ್ ಒಳಗೆ ನಮ್ಮನ್ನೂ ಎಳಿತಿಯಲ್ಲ!! ಅದಕ್ಕೆ I feel sorry!! ' ಮದುವೆಯಾಗಿರೋ ಸುಸಂಸ್ಕೃತ ಭಾರತೀಯ ನಾರಿಯ ಬಗ್ಗೆ ಮಾತಾಡೋದು ತಪ್ಪು !!' ಹಹಹ "  "ಲೋ.  ಕಟ್ಟಿರೋದು ತಾಳಿ.  ಮಂತ್ರಿಸಿರೋ ನಿಂಬೆ ಹಣ್ಣು ಅಲ್ವಲ್ಲಾ.  ಅದನ್ನ ಕಟ್ಟಿದ ತಕ್ಷಣ ಪವಾಡಗಳು ನಡೆದು, ಭಾವನೆಗಳೆಲ್ಲಾ.  ಬದಲಾಗೊದಕ್ಕೆ.  ಲೋ!! ಶ್ರೀದೇವಿ!! ಬಗ್ಗೆನು ಮಾತಾಡ್ತೀವಿ, ಮೋನಿಕ ಬೆಲ್ಲುಸಿ ಬಗ್ಗೆನೂ ಮಾತಾಡ್ತೀವಿ.  ಅವರಿಗೆ ನಮ್ಮಜ್ಜಿ ವಯಸ್ಸು.  ಅವರೇನು ನಮಗೆ ಸಿಕ್ತಾರ.  ಆದರೂ ಮಾತಾಡಲ್ವಾ.  ಹಂಗೆ ಇದೂನು!! ಒಂದು ಫ್ಯಾಂಟಸಿ ಸ್ಟೋರಿ ಅಂದುಕೊಂಡು ಮಾತಾಡಬೇಕು.  ಫ್ರೆಂಡ್ ಗೋಸ್ಕರ ಅಷ್ಟೂ ಮಾಡಾಕ್ಕಾಗಲ್ವ.  "  " ಅಯ್ಯಯ್ಯೋ, ಸೀನ!! ಬಾ ಮಗ.  ಹೊರಗ್ ಬಾ.  ಯಾವಾಗ ಫೋನ್ ಮಾಡುದ್ರು, ರಿಸೀವ್ ಮಾಡಿ,  ನನ್ನ ಕೈಲಿ ಉಗಿಸಿಕೊಳ್ಳೋದಕ್ಕೆ ಅಂತ ಇರೋದು.  ನೀನೊಬ್ಬ ಫ್ರೆಂಡು.  ನೀನೂ ಸತ್ತೋಗ್ ಬುಟ್ರೆ.  ಸಾವನ್ನು ಹೆದರಿಸೋ ಅಷ್ಟು ಮೀಟ್ರು ನಿನಗಿಲ್ಲ.  ಆದರೂ ಸ್ಟ್ರೋಕ್ ಏನಾದ್ರು ಬಂದು, ನ್ಯಾಚುರಲ್ ಡೆತ್ ಆಗಿಬುಟ್ರೆ!! ಅಂತ ಭಯ.  ಸತ್ರೂ ಒಂದೊಳ್ಳೇ ರೀಸನ್ ಗೆ ಸಾಯಬೇಕಪ್ಪ.  ಹುಡುಗಿ ನೆಪಕ್ಕೆ ಜೀವ ಹೋಯ್ತು ಅಂದ್ರೆ, ಅದನ್ನ ಯಾರ ಹತ್ರಾನಾದ್ರು ಹೇಳಿಕೊಳ್ಳೋದಕ್ಕೂ ನಾಚಿಕೆ ಆಗತ್ತೆ.  ಒಂಥರ ಕಾಮೆಡಿ ಅನ್ಸತ್ತೆ!! "  " ನಾನ್ ಯಾವಾಗಸಾಯ್ತೀನಿ ಅಂತಹೇಳ್ದೆ ಲಾ.  ಕಳ್-ನನ್ಮಗನೇ.  ವೀಕ್ ಮೈಂಡುಗಳನ್ನ exploit ಮಾಡ್ತೀಯ.  ಹೆದರಿಸ್ತೀಯಾ.  ನಾ ಹಂಗೆಲ್ಲಾ ಹೇಳೆ ಇಲ್ಲ.  "  " ಹಾ..  ಹಿಂಗೆ ಕುಡೀತ ಇದ್ರೆ.  ಇಬ್ರೂ ಇಲ್ಲೇ ಸಾಯ್ತೇವೆ.  ಆತ್ಮ!! ದೇಹ ಬಿಟ್ಟು ಹೊರ ಹೋಗಕ್ ಮುಂಚೆ ನಾವು ಬಾರ್ ಬಿಟ್ಟು ಹೊರಗ್ ಹೋಗೋಣ.  "  " ಆರ್ ಯು ಸುಅರ್.  ಸೂ. ರಿ "  " ಯಸ್!! "         1           " ಸೀನ!! ಈ ಆಟೋದವನಿಗೆ ಹೇಳು, ಬಾರ್ ಇಂದ ಮುಂದೆ, ಬ್ರಿಡ್ಜು ಹತ್ರ ರೋಡ್ ಚಿಕ್ಕುದೈತೆ.  ಸಖತ್ ಡೇಂಜರ್ ಸ್ಪಾಟ್ ಅದು.  ಮೆಲ್ಲಕ್ಕೆ ಓಡಿಸೋದಕ್ಕೆ ಹೇಳು.  "  " ಅವರಿಗೆ ಗೊತ್ತು.  ಹತ್ತೋ!! "  " ಹೇ!! ಲೆಫ್ಟಿಗೆ ತಿರುಗ್ಸು.  ಲೆಫ್ಟಿಗೆ.  ಹೋ ಸಾರಿ.  ರಿಂಗ್ ರೋಡ್ ಇರೋದು ರೈಟಿಗೆ ಲೆಫ್ಟಿಗಲ್ಲ ರೈಟಿಗೆ, ತಿರುಗ್ಸೋ ಮಾರಾಯ.  ರೆಡ್ ಬಸ್ಸು!! ಬಸ್ಸು!! ಬಸ್ಸು!! "  " ಅವರಿಗೆ ಗೊತ್ತು ಸುಮ್ಕೆ ಇರ್ಲಾ!! ಓಡಿಸ್ತಾರೆ.  "  "ಹೋಗ್ತಾ.  ಹೋಗ್ತಾ.  ನಿನಗೊಂದು ಕಾಮೆಡಿ ಕಥೆ ಹೇಳ್ತೇನೆ, ಕೇಳುವಂತವನಾಗು ಸೀನ!! "  " ಶುರು ಮಾಡು.  ಸೂ. ರಿ "  " ನಮ್ಮೂರಲ್ಲಿ ಒಂದು ಹುಡುಗಿ!!, ಕೆರೆ ದಡದ ಮೇಲೆ ಹೈ ಈಲ್ಡು ಚಪ್ಪಲಿ, ದುಪ್ಪಟ ಇಟ್ಟು, ನೀರಿಗೆ ಹಾರಿ ಆತ್ಮಹತ್ಯೆ ಮಾಡಿಕೊಂಡಳಂತೆ.  ಮೂರು ದಿನದಿಂದ ಕೆರೆನಲ್ಲಿ ಬಾಡಿ ಹುಡುಕ್ತಾ ಇದಾರೆ.  "  " ಛೇ ಪಾಪ!! ಸಿಕ್ತಾ ಬಾಡಿ. ? "  " ಇಲ್ಲದೇ ಇರೋ ಬಾಡಿನ ಮೂರು ದಿನ ಅಲ್ಲ, ನೂರು ದಿನ ಹುಡುಕುದ್ರು ಸಿಗಲ್ಲ.  ಗಮಾಡ್ ನನ್ಮಕ್ಳು!! ರಾತ್ರಿ-ಹಗಲು ತೆಪ್ಪ ಹಾಕ್ಕೊಂಡು ಹುಡುಕ್ತಾನೆ ಇದಾರೆ.  "  " ನಿನಗೆ ಹೆಂಗ್ಲಾ ಗೊತ್ತು!! ಅವಳು ಬದುಕಿದ್ದಾಳೆ ಅಂತ. ? "  " ಸಾಯೋರು ಯಾರಾದ್ರು.  ಚಪ್ಪಲಿ ಬಿಚ್ಚಿಟ್ಟು ಸಾಯ್ತಾರಾ.  ಕಾಮನ್ ಸೆನ್ಸು ಇಲ್ವಾ. ? "  " ಯಾರಿಗೆ!! ಹುಡುಗೀಗ. ? ಜನಗಳಿಗ. ? "  " ಜನಗಳಿಗೆ "  " ಒಳ್ಳೇ ಕಥೆ ಆಯ್ತಲ್ಲ!! ಚಪ್ಪಲಿ ಹಾಕ್ಕೊಂಡೆ ಸಾಯಬೇಕು ಅಂತ ಏನಿದೆ.  ಪಾಪ!! ಹಂಗೆ ವಾಡಿಕೆಗೆ ಚಪ್ಪಲಿ ಬಿಚ್ಚಿಟ್ಟು ಹಾರಿರಬೇಕು. "  " ಹೌದಾ!! ಸರಿ ಹಂಗಾದ್ರೆ ದುಪ್ಪಟ್ಟಾ ಯಾಕಪ್ಪ. ? ದಡದ ಮೇಲೆ ಇಟ್ಟಿದ್ದು.  "  " ಹಂಗೇ ಕ್ಯಾಸುಯಲ್ ಆಗಿ ಇಟ್ಟಿರಬಹುದು. "  " ಪಿಂಡ!! ಇದೆಲ್ಲಾ ಟ್ರಿಕ್ಸು ಮಗ!! ಯಾರನ್ನೋ ಲವ್ ಮಾಡಿರಬೇಕು.  ಮದ್ವೆ ಆಗೋದಕ್ಕೆ.  ಓಡಿರಬೇಕು.  ಮನೆಯವರ ದಾರಿ ತಪ್ಪಿಸೋದಕ್ಕೆ ಈ ರೀತಿ ಚಪ್ಪಲಿ!! ದುಪಟ್ಟ!!"  " ಏನೂ.  ಗೊತ್ತಿಲ್ಲದೆ, ಒಂದು ಹೆಣ್ಣಿನ ಮೇಲೆ ಇಷ್ಟು ನೇರವಾಗಿ ಆರೋಪ ಹೊರಿಸೋದು ತಪ್ಪು ಗೆಳೆಯ!! ಪಾಪ!! ಏನ್ ಆಗಿದಿಯೋ ಏನೋ. ? "  " ಸೀನ!! ಏನೂ ಆಗಿರಲ್ಲ ಲ!! ಎಲ್ಲೋ ಓಡಿರಬೇಕು.  "  " ಪ್ರೀತಿ ಕುರುಡು!! ಓಡಿದ್ರು ಓಡಿರಬಹುದೇನೋ.  "  " ಪ್ರೀತಿ ಕುರುಡು ಅಲ್ಲ!! ಪ್ರೀತಿ ಅಂದ್ರೆ ಮೋಸ!! ಗೆದ್ದಾಗ ಕೆಲವರು, ಏನೂ ಯೋಚನೆ ಮಾಡದೆ.  ಬರಿತಮ್ಮ ಸುಖಕ್ಕೆ ಮನೆಯವರಿಗೆ ಮೋಸ ಮಾಡ್ತಾರೆ.  ಈ ಹುಡುಗಿ ತರಹ!!  ಸೋತಾಗ ಇನ್ನು ಕೆಲವರು, ತಮಗೆ ತಾವೇ ಮೋಸ ಮಾಡಿಕೊಂಡಿದ್ದೇವೆ!! ಅನ್ನೋ ಗಿಲ್ಟಿನಲ್ಲಿ ಸಾಯ್ತಾರೆ.  ನಿನ್ನ ತರಹ!! "  " ಕತ್ತೆಗೆ ಏನ್ ಗೊತ್ತು ಕಸ್ತೂರಿ ಪರಿಮಳ.  "  "ಯಾರೋ.  ಅದು ಕಸ್ತೂರಿ ಮತ್ತು ಪರಿಮಳ. "  "ಹೇಯ್!! ಅದು ಗಾದೆ ಕಣೊ. "
