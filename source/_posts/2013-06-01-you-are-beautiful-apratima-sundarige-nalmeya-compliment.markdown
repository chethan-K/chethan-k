---
layout: post
title: "You are beautiful; ಅಪ್ರತಿಮ ಸುಂದರಿಗೆ, ನಲ್ಮೆಯ ಕಾಂಪ್ಲಿಮೆಂಟು"
date: 2013-06-01 20:09:38 +0530
comments: true
categories: 
---


ಸೀನ ಎರಡನೇ ಸಾರಿ ಹೇಳ್ದ –  
“ ಬೇಡ ಮಗ!! ಕೆರ ಕಳ್ಕೊಂಡು ಹೊಡಿತಾಳೆ.  ”  

” ನೋಡೋಣ ಬಿಡು.  ಯಾರಿಗಾದ್ರೂ ಏನನ್ನಾದ್ರೂ ಹೇಳಬೇಕು ಅಂತಿದ್ರೆ, ಹೇಳಿಬಿಡಬೇಕು.  ಜೀವನದಲ್ಲಿ ರಿಗ್ರೆಟ್ ಇರಬಾರದು.  ನಾನೇನು ಅವಳಿಗೆ i love you ಅಂತ ಹೇಳ್ತಾ ಇಲ್ವಲ್ಲಾ.“  

“ಪುಣ್ಯಾತ್ಮ!! ಮತ್ತಿನ್ನೇನು.  ಹೇಳಬೇಕಂತಿದಿಯಾ. ? “  

“ಏನಿಲ್ಲ!! I just want to say ‘ You are Beautiful’“  

” ಬಸ್!! “  

” ಹಾ ಬಸ್!! ತುಂಬಾ ಸುಂದರವಾಗಿ ಕಾಣ್ತಾಳೆ.  ಇನ್ ಫ್ಯಾಕ್ಟ್. ಸುಂದರವಾಗೀನೆ ಇದಾಳೆ.  ಎದುರಿಗೆಕಾಣಿಸಿಕೊಂಡು, ಪಾಸ್ ಆಗಿ, ಹೊರಟು ಹೋಗಿದ್ದರೆ. ,  ಪರವಾಗಿಲ್ಲ.  ಬಿಟ್ಟು ಬಿಡ್ತಿದ್ದೆ.  ಆದರೆ ಅವಳು ದಿನಾ ನಾಲಕ್ಕು ವರೆಗೆ ಸರಿಯಾಗಿ, ಕೆಫೆಟೇರಿಯಾದಲ್ಲಿ ಕಾಣಿಸಿಕೊಳ್ತಾಳೆ.  ಅಲ್ಲಿ ಇಬ್ಬರು ಬಾಡಿ-ಗಾರ್ಡ್ ಗಳು ಅವಳಿಗೋಸ್ಕರ ಕಾಯ್ತಾ ಇರ್ತಾರೆ.  ಕಾಫಿ ಕುಡಿಯೋವರೆಗೂ,  ‘ಒನ್ ಓ ಕ್ಲಾಕ್ ‘ ಡೈರೆಕ್ಷನ್ ಗೆ ಚೇರ್ ಎಳೆದು, ಕೂತು ಅವಳನ್ನ ನೋಡ್ತೇನೆ. ಖುಷಿಯಾಗತ್ತೆ.  ತಾನುಇಷ್ಟು ಸುಂದರವಾಗಿರೋದು ಗೊತ್ತಿರಬಹುದು.  ಆದರೆ ಅದನ್ನ …ಅವಳಿಗೆ ಅಷ್ಟೇ ಸುಂದರವಾಗಿ ಯಾರೂ ಹೇಳಿರಬಾರದು.  ಹಂಗೆ  ಹೇಳಬೇಕು.  ಹೇಳಲಿಲ್ಲ ಅಂದ್ರೆ!! ಹೇಳಬಹುದಿತ್ತಲ್ಲಾ.  ಅನ್ನೋ ಗುಂಗು  ಗುಂಗಾಗಿಯೇ.  ಉಳಿದುಬಿಡತ್ತೆ.  ನೀನೆ !! ಹೇಳು.  ಅವಳನ್ನ ಅಷ್ಟು ಸುಲಭವಾಗಿ ಹೆಂಗ್ ಬಿಡ್ಲಿ..  “  

“ಸರಿ!! ಆಕಿಗೆ ಏನೇನ್ ಹೇಳಬೇಕು ಅಂತಿದಿಯಪ್ಪ. ”  

“ Hi!! You are beautiful. "  

" ಹಾ!! "  

"You are one of the most beautiful girl that, I had ever seen in my life.  Thanks for being beautiful.  Thank you so much for making my day. "

" ಹಾ!! ಆಮೇಲೆ "  

"You are beautiful.  ಅಷ್ಟೆ..  “


ODC(Offshore Development Center) ಇಂದ ಕೆಫೆಟೇರಿಯಾಗೆ ಹೋಗಿ, ಎಂದಿನಂತೆ ಚೇರು ಎಳೆದುಕೊಂಡು ಕುಳಿತೆ.  ಬರುವಾಗ ಬೇಡ, ಹೋಗುವಾಗ ಹೇಳೋಣ ಅಂತ ಸುಮ್ಮನೆನೆ ಇದ್ದೆ.  ಅವಳು ಹೊರಟಳು.  ಹಿಂಬಾಲಿಸಿಕೊಂಡು ಹೋದೆ.  ಆ ಬಾಡಿಗಾರ್ಡುಗಳು!! ಅವಳನ್ನು ಬಿಟ್ಟು ಹೋಗುವ ಲಕ್ಷಣಗಳು ಕಾಣಿಸಲೇ ಇಲ್ಲ.  ಇವತ್ತೂ  ಬಿಟ್ಟರೆ ಆಗಲ್ಲ ಅಂತ.  ಧೈರ್ಯ ಮಾಡಿಕೊಂಡು.  ‘excuse me’ ಅಂದುಬಿಟ್ಟೆ.  ಬಾಡಿ  ಗಾರ್ಡುಗಳನ್ನು ಬಿಟ್ಟು.  ಆಕೆ ಎರಡು ಹೆಜ್ಜೆ ಹಿಂದೆ ಬಂದಳು.   ಹೇಳಬೇಕು ಅಂದುಕೊಂಡಿದ್ದನ್ನೆಲ್ಲಾ ಹೇಳಿದೆ.   ಎರಡು ಕಂಗಳ ದೃಷ್ಟಿ, ಮೂಗಿನ ನೇರಕ್ಕೆ ಹಾದು ಹೊರಬಂದಿತ್ತು.  ಅದನ್ನ ಮುನಿಸು ಅನ್ನಬಹುದು, ಅಥವಾ ಆಗಿರೋ ಖುಷಿಯನ್ನ ತೋರಿಸಿಕೊಳ್ಳದೇ ಇರೋ ಮುಖಸ್ಥಿತಿ ಅನ್ನಬಹುದು.  ಸರಿಯಾಗಿ ಗೊತ್ತಾಗಲಿಲ್ಲ.  
ಅಗೇನ್ ಹೇಳ್ದೆ!! 
> ###“you are beautiful. ”    

ಅವಳ ತೋರಿಕೆಯ ಕೋಪ, ಮುಂದುವರೆಯಲೇ ಇಲ್ಲ.  ಬಾಯಿ ಬಿಗಿ ಹಿಡಿಯಲೂ ಆಗದೆ, ಹೊಡೆದು ಬಂತೊಂದು ನಗು.  ನಕ್ಕಳು.  ನಗ್ತಾನೆ ಇದ್ದಳು.  ಅದರಲ್ಲಿ ನಗೋ ಅಂತದ್ದು ಏನಿತ್ತೋ, ಗೊತ್ತಾಗಲಿಲ್ಲ.  ಯು ಟರ್ನ್ ಮಾಡಿ, ತಿರುಗಿಯೂ ನೋಡದೆ ಹೊರಟುಬಿಟ್ಟೆ.   ಒಂದಷ್ಟು ದೂರ ಹೋದ ಮೇಲೆ ಮತ್ತೆ ವಾಪಾಸಾದೆ.  

“ಆ ದೇವರು ಯಾವುದೇ ಚೌಕಾಸಿ ಮಾಡದೆ,  ನಿನ್ನನ್ನ ಇಷ್ಟು ಸುಂದರವಾಗಿ ಸೃಷ್ಟಿ ಮಾಡಿ ಕಳಿಸಿದ್ದಾನೆ.  ಆದರೆ ನಿನ್ನ ಅಪ್ಪ ಅಮ್ಮ, ನಿನಗೆ ಅಷ್ಟೇ ಸುಂದರವಾದ ಹೆಸರನ್ನ ಹುಡುಕಿ ಇಟ್ಟಿರ್ತಾರೆ ಅನ್ನೋದನ್ನ, ನಾನುನಂಬೋದಿಲ್ಲ.  ಆದರೂ ಏನಾದರೂ ಒಂದು ಇರಲೇಬೇಕಲ್ಲ. ” ಇಷ್ಟು ಹೇಳಿ ಅವಳ ಮುಖ ನೋಡುತ್ತಾ ನಿಂತೆ.  ಇದು ಸ್ಕ್ರಿಪ್ಟಲ್ಲಿ ಇರಲಿಲ್ಲ.   

ಪ್ರಶ್ನಾರ್ಥಕ ಭಾವದಲ್ಲಿ!!‌ "ಅದೇನ್ ಕೇಳ್ತದಿಯೋ. ಮಗನೆ!!!" ಅನ್ನುವಂತಿತ್ತು ಆ ಮುಖ!!   “ನಿನ್ನ ಹೆಸರು." ಅಂದೆ  ” ಹರಿಣಿ “ ಅಂದಳು!! ಅವಳ ಧ್ವನಿಯಿಂದ ಮೊದಲನೇ ಸಾರಿ ಬಂದ ಶಬ್ಧ.  ಅದು ನನಗಾಗಿ ಬಂದದ್ದು!!   “ಹರಿಣಿ ಅಂದರೆ ಹೆಣ್ಣು ಜಿಂಕೆ!!ಹೆಸರು ಕೇಳಿದ್ ಮೇಲೆ.  ಮತ್ತೆ ಯು ಟರ್ನ್.  ಮುಖ ಮೂತಿ ನೋಡದೆ.  ಓಡಿ ಬಂದು ಬಿಟ್ಟೆ. ” 


” U-TURN aaa  ಹೇ!! ಹೀಗೆಲ್ಲಾ.  ಆಗಿರೋಕೆ ಚಾನ್ಸೇ ಇಲ್ಲ.  ನೀ ಸುಮ್ ಸುಮ್ಮನೆ ಕಥೆ ಹೇಳ್ತ ಇದಿಯಾ. !! “  

” ನಾ ಯಾಕೋ!! ಕಥೆ ಹೇಳಲಿ.  ಇಷ್ಟುಹೇಳ್-ಬೇಕಿತ್ತು ಹೇಳ್ದೆ.  “       

2

” ಅದೇನು, ನಿನ್ನ ಹೆಸರೇನು..? ಅಂತ ಕೇಳಿದ್ರು!! ಯಾರು ನೀ.. ಅಂತಲೂ ಹೇಳ್ದೆ ಓಡಿಬಿಟ್ಟೆ !! “ 

” ಹಹಹ"  ನಗುತ್ತಾ ... "ತಾಜ್ ಮಹಲ್ ನೋಡೋದಕ್ಕೆ ಹೋದವರ ಹೆಸರು, visitors directory ನಲ್ಲಿ ಸಾವಿರ ಇರತ್ತೆ.  ಅದನ್ನ ಕಟ್ಟಿಕೊಂಡು ತಾಜ್ ಮಹಲ್ ಗೆ ಏನಾಗಬೇಕು."   
ಪಟಾರ್ ಅನ್ನೋ ನಗು.  ನಗುತ್ತಿದ್ದಳು.  ನಗ್ತಾನೆ ಇದ್ದಳು.  

” By any chance. ,Do you love me. ? “ ಪ್ರಶ್ನಾರ್ಥಕ ಭಾವದಲ್ಲಿ ಕೇಳಿದರೂ, ಅಂತದ್ದೆಲ್ಲ ಇದ್ರೆ, ಸೀ. ನೆ ಇಲ್ಲ ಅನ್ನೋ ಹಂಗಿತ್ತು ಟೋನು.  ಬರ್ತಾ ಇದ್ದ ನಗುವನ್ನ ತಡೆದು ಹೇಳಿದೆ.   ” ಇಲ್ಲ!! ನನಗೆ ಮಾತ್ರ ಅಲ್ಲ.  ನಿನ್ನ ಲವ್ ಮಾಡೋದಕ್ಕೆ ಆಗಲಿ, ಮದುವೆ ಆಗೋದಕ್ಕೆ ಆಗಲಿ ಯಾರಿಗೂ ಅರ್ಹತೆ ಇಲ್ಲ.  “  ” ವಾಟ್ ಈಸ್ ರಾಂಗ್ ವಿಥ್ ಮಿ “  ” ಹಹ!! seriously!! ಯು ಆ. ರ್ ಪ್ರಿನ್ಸಸ್!! ನಿನ್ನ ಆ ಬ್ರಹ್ಮ ಸೃಷ್ಟಿ  ಮಾಡಿರೋದೆ, ನಗಾಡ್ಕೊಂಡು, ಓಡಾಡ್ಕೊಂಡು ಖುಷ್ ಖುಷಿಯಾಗಿ ಇರಲಿ ಅಂತ..  ಅಷ್ಟೇ.  ‘ ಯಾರಿಗೋ ಕುತ್ತಿಗೆ ಕೊಟ್ಟು, ಸಂಸಾರ ಮಾಡೋದು, ಮಕ್ಕಳನ್ನ ಹೇರೋದು, ಫ್ಯಾಮಿಲಿ ಕಾಂಡಗಳು!! ‘ ನನಗೆ imagine ಮಾಡ್ಕೊಳೋದು ಕಷ್ಟ ಆಗತ್ತೆ.  ಡಿಸ್ನಿ ಲೋಕ ಅನ್ನೋದೇನಾದ್ರು ಇದ್ದರೆ, ಸ್ಪೀಡ್ ಪೋಸ್ಟಲ್ಲಿ ಕಳಿಬಹುದಿತ್ತು.  ನೀನು ಅಲ್ಲಿ ಸಲ್ಲುವವಳು.  “ ನನ್ನ ಮೊದಲ ಸಾಲಿನಿಂದಲೇ ಅವಳು ನಗೋದಕ್ಕೆ ಪ್ರಾರಂಭಿಸಿದ್ದಳು.   ” ನಗೋದ್ಯಾಕೆ.. ? ” ಅಂದರೂ ನಿಲ್ಲಿಸಲಿಲ್ಲ.   “ನೀ ಇಷ್ಟು ಹೇಳಿದ್ರು ಅವಳು ಉಗಿಯಲೇ ಇಲ್ವಾ. ? ”  " ಯಾಕೋ. ? ಉಗಿತಾಳೆ "  ” ಎರಡನೇ ದಿನಕ್ಕೆ, ಆ ಬಾಡಿ ಗಾರ್ಡ್ ಗಳನ್ನ ಬಿಟ್ಟು, ನಿನಗೆ ಮಾತಿಗೆ ಸಿಕ್ಕಳಾ. ?”  ” ಅವರುಹೊರಟು ಹೋದ ಮೇಲೆ, ಎರಡು ನಿಮಿಷ ಸಿಕ್ಕಾಗ, ಇಷ್ಟು ಮಾತಾಡಿದ್ದು. ”        ೩        ” ನಿನ್ನ waist ಸೈಜು ಟ್ವೆಂಟಿಎಯ್ಟಾ…? “  “ಹೌದು!! ಸ್ಟಾರ್ಟಿಂಗ್ ನಂಬರ್.  ನಿನಗೆ ಹೆಂಗ್ ಗೊತ್ತು. ? ” ಅಂದೆ.  ಅದಕ್ಕವಳು ಪ್ಯಾಂಟಿನ ಹಿಂಬದಿ ತೋರಿದಳು.  ಹೊಸ ಜೀನ್ಸು ಪ್ಯಾಂಟಿಗೆ, ಅಂಟಿಸಿದ್ದ 28 ಸ್ಟಿಕ್ಕರ್ ಹಾಗೇ ಇತ್ತು.  ಯಾರೂ ಗಮನಿಸಿರಲಿಲ್ಲವೋ ಅಥವಾ ಹೇಳಿರಲಿಲ್ಲವೋ..  ಇವಳು ಅದಕ್ಕೂ ನಗ್ತಾನೆ ಇದ್ದಳು.  ಅದರಲ್ಲಿ ನಗೋ ಅಂತಾದ್ದು ಇತ್ತು.   ” ನೀನು ನಗೋದು ಅಷ್ಟು ಜೋರಾಗಿ ಕೇಳುಸ್ತಾ ಇದ್ದರೂ, ನೋಡೋದಕ್ಕೆ ಸ್ಲೋ ಮೋಷನ್ನಲ್ಲಿ ಇನ್ನೂನಗ್ತಾನೆ ಇದಿಯಾ ಅನ್ನಿಸ್ತಿದೆ.  ಆಡಿಯೋ ವೀಡಿಯೋ ಸಿಂಕ್ ಆಗ್ತಿಲ್ಲ.  ನನ್ನ ಕಾನ್ಷಿಯಸ್ಸೇ ಆಚೆ -ಈಚೆ ಆಗಿದಿಯಾ ಅಥವಾ ನೀನು ನಗೋದೆ ಹೀಗೆನಾ …? “  “I am not weird.  “  ” weird ಅಂತಲ್ಲ!! ಅದೇನೊ ವಿಚಿತ್ರ!! ಎಲ್ಲಿ ಹಂಗಾದ್ರೆ, ಇನ್ನೊಂದು ಸಾರಿ ನಗು.  ನಿನ್ನ ಆ ಬಾಡಿ ಗಾರ್ಡ್ ಗಳಿಗೂ ಕೇಳೋಣ.  ಅವರಿಗೂ ನನಗೆ ಅನ್ನಿಸಿದ ಹಂಗೆ ಅನ್ನಿಸಿಲ್ಲ ಅಂದರೆ,  ನನ್ನಲ್ಲೇ ಏನೋ ಸಮಸ್ಯೆ ಇರ್ಬೇಕು.  “  " ನೀನೂ ಸರಿಯಾಗಿಯೇ ಇದಿಯಾ. !! ಅಂಡ್ ಅವರು ನನ್ನ ಸ್ನೇಹಿತರು body-guards ಗಳು ಅಲ್ಲ!!” ಅಂದಳು ಕೋಪದಲ್ಲಿ.  ಆದರೂ ನನ್ನ ಕಣ್ಣಿಗೆ ಅವರು body-guards ಗಳ ರೀತಿನೇ ಕಾಣ್ತಾ ಇದ್ದರು.  ಬಲಗಡೆ ಒಬ್ಬ,  ಎಡಗಡೆ ಒಬ್ಬ. , ಇವಳು ಹೋದಕಡೆಗೆಲ್ಲಾ ಕುರ್ಚಿ ಎಳೆಯೋದು, ಟಿಶ್ಯೂ ತರೋದು, ಆರ್ಡರ್  ಮಾಡೋದು, ಅವರ ಡ್ರೆಸ್ ಗಳು, ಕುತ್ತಿಗೆಯಲ್ಲಿ ಟೈ..  ಇನ್ನು ಕೈಗೊಂದು ಮಿಷನ್ ಗನ್ ಕೊಟ್ರೆ ಥೇಟುಸೆಕ್ಯುರಿಟಿ ಯವರೇ.  ಪ್ರಿನ್ಸಸ್ ಗೆ ಇದೆಲ್ಲಾಇರಬೇಕಾದದ್ದೇ.      ” ನಾ ಯಾರಿಗೂ ಚಂದ ಇದಿಯ!! ಅಂತ ಇದುವರೆಗೂ ಹೇಳಿಲ್ಲ!! ಅದೇನೋ.  ಪ್ರೀತಿ!!  ಮತ್ತು ಭಕ್ತಿ!! ಯಾರೇ ಕೇಳಿದ್ರೂ, ಅದು ಮನಸ್ಸಿನಲ್ಲಿರಬೇಕು!! ತೋರಿಸಿಕೊಳ್ಳೋ  ಅಂತದ್ದಲ್ಲ ಅಂತ ಹೇಳಿ ತಪ್ಪಿಸಿಕೊಳ್ತೇನೆ.  ನನ್ನಂತಹವನನ್ನು ಅರ್ಥ ಮಾಡಿಕೊಳ್ಳುವಾಕೆ ಈ  ಪ್ರಪಂಚದಲ್ಲಿ ಎಲ್ಲೋ.  ಒಂದು ಕಡೆ ಇರ್ತಾಳೆ!! " - ಸೀನ ಸ್ವಗತದಂತೆ ಹೇಳಿದ.   ” ಅದೇನೊ ಗೊತ್ತಿಲ್ಲ ಮಗ!! ಮಾತು ಪ್ರಾರಂಭ ಆಗ್ತಿದ್ದಂಗೆ, ಅವಳುನಗೋದಕ್ಕೆ ಶುರು ಮಾಡ್ತಾಳೆ.  ಅದೇನು!! ಖುಷಿಗೆ ನಗ್ತಾಳೋ, ಹಾಸ್ಯಕ್ಕೆ ನಗ್ತಾಳೋ, ಅಪಹಾಸ್ಯ ಮಾಡಿ ನಗ್ತಾಳೋ. , ನಾನಂತೂ ಫುಲ್ ಎನರ್ಜಿ ತಗೋಂಡು, ಫ್ರಾಂಕಾಗಿ ಹತ್ತಿಸ್ತೇನೆ.  ಅವಳನ್ನ ಹೊಗಳೋದಕ್ಕೂ ಪುಣ್ಯ ಮಾಡಿದ್ದೆ ಅನ್ಸತ್ತೆ.  ನಗೂನು ಬರತ್ತೆ.  “      ೪        ” ಹಮ್ ಮ್!!!‌ ಪರವಾಗಿಲ್ಲ.  ಬೇರೆ ಬೇರೆಯವರನ್ನು ಕೆಟ್ಟ ದೄಷ್ಟಿ ಇಟ್ಟು ನೋಡ್ತಿಯ!!! ” ಅಂದಳು.   "ಕೆಟ್ಟ ದೃಷ್ಟಿ ಅಲ್ಲ, ಒಳ್ಳೆ ದೃಷ್ಟಿ ಇಟ್ಟು ನೋಡಿದೆ.  "  " ಒಟ್ನಲ್ಲಿ!! ದೃಷ್ಟಿ ಇಟ್ಟು!! ನೋಡಿದೆ. "  ” ರಸ್ತೆನಲ್ಲಿ ಸಿಗೋ ದೇವರಿಗೆ ಎಷ್ಟೇ ನಮಸ್ಕಾರ ಮಾಡಿದ್ರು, ಹಣ್ಣು ಕಾಯಿ ಹೊಡೆಸೋದು, ಮನೆದೇವರಿಗೆ ತಾನೆ ….  ? “ ಹೊಡೆದ ಡೈಲಾಗು ಅರ್ಥ ಮಾಡಿಸೋದರಲ್ಲಿ ಸಾಕಾಗಿ ಹೋಯ್ತು.   “That is a good one!! But I am not so Dumb”.   ” No!! You are Beautiful !! “  ” shut up. ”    ” ಅವಳನ್ನ!! ಏಂಜಲ್ ಅನ್ನಬೇಕೋ!! ಅಥವಾ ನನ್ನ ಅಸ್ತಿತ್ವವನ್ನೇ ಕನಸುಅಂತ ಡಿಕ್ಲೇರ್ ಮಾಡಿ, ನಿಶ್ಚಿಂತೆಯಿಂದ ಇದ್ದು ಬಿಡಬೇಕೋ, ಗೊತ್ತಾಗ್ತಾ ಇಲ್ಲ.  ನೀನು!! ಏನೇ ಹೇಳು ಸೀನ!! ಅಂತಾ ಹೆಣ್ಣು!! ಪ್ರಪಂಚದಲ್ಲಿ ಇನ್ನೊಬ್ಬಳು ಇರೋದಕ್ಕೆ ಸಾಧ್ಯ ಇಲ್ಲ.  “        ೫       

> ” ಹೆಣ್ಣಿನ ಸೌಂಧರ್ಯವನ್ನ ಹೊಗಳಬರದು, ಹೊಗಳಬಾರದು, ಹೊಗಳೋಕಾಗದು, ಹೊಗಳಿತೀರದು… ಆದರೂ ಸ್ವಲ್ಪಾನು ಪಾರ್ಷಿಯಾಲಿಟಿ ಮಾಡದೇ, ಪ್ರಪಂಚದ ಮನಮೋಹಕ ವಸ್ತುಗಳನ್ನ, ಸೃಷ್ಟಿಗಳನ್ನ ನಿಮ್ಮ ಮುಸುಡಿಗಳ ಜೊತೆ ತಗಲಾಕುತ್ತಲೇ ಬಂದಿದ್ದೇವೆ.  ಅದೇನು ಸೌಂಧರ್ಯ ಅನ್ನೋದು ನಿಮ್ಮಿಂದ ಪ್ರಾರಂಭ ಆಗಿ, ಪ್ರಕೃತಿಯಲ್ಲಿ ಲೀನವಾಗುತ್ತೋ, ಅಥವಾ ಪ್ರಕೃತಿಯಿಂದ ಮೊದಲುಗೊಂಡು ನಿಮ್ಮ ಕಣ್ಣುಗಳಲ್ಲಿ ಕೊನೆಯಾಗುತ್ತೋ, ಅಥವಾ ನೀವೇ ಪ್ರಕೃತಿನೋ … ಗಂಡಿನ ರಸಿಕತೆ ಅನ್ನೋದನ್ನ, ಕಬ್ಬಿನ ಜಲ್ಲೆ ತರ ಅರೆದು ಅರೆದು ಹೊಗಳಿ, ಬರೆಸಿದ್ದೀರಿ.     
ಇನ್ನು ನಿನ್ನನ್ನು ವರ್ಣಿಸೋದಕ್ಕೆ!! ಹೇಗೆ ಮೊದಲಿಡಲಿ!!   

>ಜಿರಾಫೆ ನೆಕ್ಕು!! ಒಂಟೆ ನೆಕ್ಕು ಅಂತ ಯಾರಾದ್ರು ನಿನ್ನನ್ನ ರೇಗಿಸಿದ್ರೆ, ಖುಷಿ ಪಡು.  ಭುಜದೊಳಗೆ ಹುದುಗಿ ಹೋಗಿರೋದಕ್ಕಿಂತ, ಹೊರಗಿರೋದು.  ಅದರಚಂದಾನೆ ಚಂದ!! ನಿನ್ನ ಎತ್ತರಕ್ಕೆ ಹೇಳಿ ಮಾಡಿಸಿದಂಗಿದೆ ಭುಜ!!.  ಆ ಕೂದಲುಗಳಿಗೂ ಒಳ್ಳೆ ಸ್ಪೇಸ್.   

>ನಿನ್ನ ಕೆನ್ನೆಗೆ ಗುಳಿಗಳು ಇಲ್ಲದೆ ಇರಬಹುದು, ಆದರೆಹಿಂಡಿದಗಲ್ಲದ ನಡುವಿನ, ಸಣ್ಣಕೊರಕಲು ಹುಚ್ಚು ಹಿಡಿಸುವಂತಿದೆ.   

>ಹಲ್ಲುಗಳು ಆರ್ಡರ್ ನಲ್ಲಿದ್ದರೆದಾಳಿಂಬೆ ಬೀಜಗಳು ಜೋಡಿಸಿಟ್ಟಂತಿವೆ ಅಂತಾರೆ, ಆದರೆ ಅಪ್ಪಿತಪ್ಪಿ ಬೆಳೆದಿರೋ, ಆಅಡಿಷನಲ್ ಕೋರೆಹಲ್ಲು ಅಬ್ಬಾ!! ನೀ ನಗೋವರೆಗೂ ರೆಪ್ಪೆ ಬಡಿಯದ ಹಾಗೆ ಕಾಯುವಂತೆ ಮಾಡತ್ತೆ.  ಹಾಗಂತ ಪದೆ ಪದೆ ನೀನು ನಗಬೇಕು ಅಂತಿಲ್ಲ.  ಬಯ್ಯೋದಕ್ಕೆ ಬಾಯಿ ತೆಗೆದರೂ ಸಾಕು, ಬಯ್ಸಿಕೊಳ್ಳೋನು ಪಾವನ ಆಗ್ತಾನೆ.    
>ದಪ್ಪಗಿದ್ದು, ಗುಡ್ಡೆ ಹೊರಬರುವಂತಿರೋ ಪ್ರಜ್ವಲಕಣ್ಣುಗಳಿಲ್ಲ.  ತೆಗೆದಷ್ಟೇ ಮೆತ್ತಗೆ, ಹಾಸಿಗೆ ಮೇಲಿಂದ ಮೈಮುರಿದು ಏಳುವಂತೆ ತೆರೆದುಕೊಳ್ಳುವ ಸೋಮಾರಿ ರೆಪ್ಪೆಗಳು.  ಒಳಗಿರೋದು ಕಪ್ಪೆಚಿಪ್ಪು ಮಧ್ಯದ  ಎರಡುಮುತ್ತುಗಳು ಅಂತ ಹೇಳಬಹುದಾ, ಇಲ್ಲ!! ಬೇಡ!! ಆ ಕಣ್ಣುಗಳಿಗೆ ಅವಮಾನ ಮಾಡಿದಂತಾಗತ್ತೆ.  ಅವನ್ನ ಹೊಗಳೋದಕ್ಕೆ, ಕಲ್ಮಶಕಳೆದಿರೋ ಹಾಲು ಹಲ್ಲಿನ ಮಗುವಿಗೆ ಭಾಷೆ ಕಲಿಸಬೇಕು.  ಅದು ಹೇಳೋದನ್ನ ಕೇಳಿ ಹೇಳಬೇಕು.  ಆದರೂ ಕಣ್ಣಿನ ಕೆಳಗಿರೋ ಆ ಪುಟ್ಟ ಬಲ್ಜು ಅಧ್ಭುತ ಅನ್ಸತ್ತೆ.  ಮಲಗಿ ಎದ್ದಾಗ ಮಾತ್ರ ಇರತ್ತೆ ಅದು.  ಆದರೆ ನಿನಗದು ನ್ಯಾಚುರಲ್ ಆಗಿನೇ ಉಳಿದುಬಿಟ್ಟಿದೆ.  ಅಷ್ಟು ದಪ್ಪಕಾಡಿಗೆ ಹಚ್ಚಿ, ಅದನ್ನ ನಿನ್ನ ಕಣ್ಣಿಂದ ಬೇರ್ಪಡಿಸಬೇಡ.  ಅದು ನಿನ್ನ ಕಣ್ಣಿಗೆ ಸೇರಿದ ಪ್ರಾಪರ್ಟಿ.    

>ನುಣುಪಾದ ಮುಖದ ಮೇಲೆ ಅಲ್ಲೋ!! ಇಲ್ಲೋ!! ಒಂದು ಸಣ್ಣ ಮಚ್ಚೆನಾದರೂ ಕಾಣಸಿಗಬಹುದಾ ಅಂತ ತುಂಬಾ ದಿನ ಹುಡುಕಿದ್ದೇನೆ.  ಆದರೆ ಮಚ್ಚೆ ಇರಲಿ, ಒಂದು ಸಣ್ಣ ಕಲೆ ಕೂಡ ಕಾಣಿಸಲಿಲ್ಲ.  ಪರವಾಗಿಲ್ಲ.  

>ನಿನ್ನ ಬಣ್ಣ ಬಿಳಿ, ಎಣ್ಣೆಗೆಂಪು, ಕೆಂದು ಅಂತೆಲ್ಲ ಹೇಳೋದಿಲ್ಲ.  ಅದು ನಿನ್ನದೇ ಬಣ್ಣ.  ನಿನ್ನ ಸೌಂಧರ್ಯಕ್ಕೊಂದು ಹೆಸರು ಸಿಕ್ಕ ದಿನ, ಆಬಣ್ಣದ ಹೆಸರನ್ನೂ ಹೇಳ್ತೇನೆ.   ಚೆನ್ನಾಗಿರೋ ಮೂಗನ್ನೆಲ್ಲಾ, ಸಂಪಿಗೆ ಮೂಗು ಅಂತಾರೆ.  ಅದೇನೋ ನನಗೊತ್ತಿಲ್ಲ.  ಆದರೆ!! ಮೂಗುತಿ ಹಾಕೋ ಹೆಸರಲ್ಲಿ, ಆ ನುಣುಪಿನ ಮೇಲೆ ಬಾವಿ ಮಾತ್ರ ತೊಡಬೇಡ.  ಯಾವ ಮುತ್ತಿಗೂ, ಹರಳಿಗೂ ನಿನ್ನ ನೋಯಿಸುವ ಅಧಿಕಾರ ಇಲ್ಲ.   

>ಏನೋ!! ಏನೇ ಇರಲಿ.  ನಿನ್ನ ನೋಡಿದ ಯಾವೊಬ್ಬ ಅರಸಿಕನಾದರೂ ಮೊದಲು ಗಮನಿಸೋದು, ಆ ನಿನ್ನ ತುಟಿಗಳನ್ನ.  ಅಲ್ಲ!! ಆ ತುಟಿಯ ಎರಡು ಕೊನೆಗಳನ್ನ.  ಯಾರೋ ಆ ಎರಡೂ ಎಂಡಲ್ಲಿ ಸ್ವಲ್ಪ ಎಳೆದಿದ್ದಾರೆ ಅನ್ನೋ ಹಂಗಿದೆ.  ತುಂಬಾಚಂದ ಇದೆ.  ಒಬ್ಬ ಆರ್ಟಿಸ್ಟು ಚಿತ್ರ ಬರೆಯೋವಾಗ ಸಾಮಾನ್ಯವಾಗಿ ಕಣ್ಗಳಿಂದ ಶುರು ಮಾಡ್ತಾನಂತೆ.  ಮೊದಲು ಆ ಕಂಗಳಿಗೆಜೀವತುಂಬಿ, ಆಮೇಲೆ ಅದರ ಭಾವಕ್ಕೆ ತಕ್ಕಂತೆ ಉಳಿದದ್ದು ಚಿತ್ರಿತವಾಗುತ್ತಾ ಹೋಗತ್ತಂತೆ.  ಯಾರೋ ಹೇಳಿದ್ದು.  ಕೊನೆಗೆ ಹೆಚ್ಚು ಕಮ್ಮಿ ಆದ್ರೆ ಬದಲಿಸೋದು ಆ ಕಣ್ಗಳನ್ನೇ… ಆದರೆ ನನ್ನ ಪ್ರಕಾರ ಆ ದೇವರು ನಿನ್ನನ್ನ ತಿದ್ದೋವಾಗ, ಮೊದಲು ಎಲ್ಲವನ್ನೂ ಒಪ್ಪವಾಗಿ ಮಾಡಿ.  ಕೊನೆಗೆ ದೃಷ್ಟಿ ಆಗದೇ ಇರಲಿ ಅಂತ ಆ ತುಟಿಗಳ ಕೊನೆಯನ್ನ ಹಂಗೇ ಚೂಪು ಮಾಡಿ ಮುಕ್ಕುಮಾಡಿದಂತಿದೆ.  ಆದರೆ ಅವನ ಲೆಕ್ಕಾಚಾರ ತಲೆಕೆಳಗಾಗಿರೋದೆ ಅಲ್ಲಿ.  ಒಟ್ಟು ಸೌಂಧರ್ಯವನ್ನ ಅಲ್ಲೇ ಇಟ್ಟ ಹಂಗಾಗಿದೆ.  ಈ ತರದ ತುಟಿಗಳು ತುಂಬಾ ಅಪರೂಪ.  ಇದ್ದವರು ಮಾತ್ರ ಗುರುತಿಸಿಕೊಳ್ಳೋದು ಆ ತುಟಿಗಳಿಂದಲೇ.  ನೋಡಿದ ತಕ್ಷಣ ಫುಲ್ ಖುಷಿ ಆಗಿ ಬಿಡತ್ತೆ. ”   

” I am pleased!! “.   “No!! You must be Proud!! “ಅಂದೆ.   ” ಒಂದು ಸೆಕೆಂಡ್ ಆಸೌಂಧರ್ಯದ ಗತ್ತು!! ಕಾಣಿಸಿ ಮಾಯ ಆಯ್ತು.  ಕನ್ನಡಿ ಇಲ್ಲದೇನೆ!! ತನ್ನ ಇಡೀ ದೇಹರಾಶಿಯನ್ನ ಅಹಮ್ಮಿನಭಾವದಲ್ಲಿಉಸಿರೆಳೆಯುತ್ತಾ ನೋಡಿಕೊಂಡಂತೆ!! ಅವಳಲ್ಲಿ ಉಂಟಾದ ಆ ಸಣ್ಣ ಸಂಚಲನವನ್ನು ನೋಡಿದಾಗ, ನನ್ನ ಇಡೀ ಜೀವಮಾನವನ್ನೇ, ಈ ಒಂದು ಕ್ಷಣಕ್ಕಾಗಿ ಜೀವಿಸಿದ್ದೆನಾ ಅನ್ನಿಸ್ತು.  “    “ಅಷ್ಟೆಲ್ಲಾ ಹೇಳಿದರೂ ಬರೀ pleased ಅಂತಂದಳಾ. ? ಎಷ್ಟು ತಿಳೀತೋ ಏನೋ. ?”  ” ಹಾ!! ಅವಳಿಗೆ ಮಾತು ಸಿಗಲಿಲ್ಲ ಅನ್ಸತ್ತೆ.  ‘ ನಾನು total ಆಗಿ ಹೇಗಿದ್ದೇನೆ ‘ ಅಂತ, explicit ಆಗಿ ಕೇಳ್ದಾಗ, ಇಷ್ಟೆಲ್ಲಾ ಹೇಳಬೇಕಾಯ್ತು.  “  ” ನೀ ಹೇಳಿದ್ದೆಲ್ಲಾ ನಿಜಾನ!!! ಅವಳು.  ಅಷ್ಟು ಚಂದ ಇದಳಾ. ? “       ೬      “ಹರಿಣಿ!!  You are awesome.  “  ” You are jobless!! ” ಅಂತನ್ನುತ್ತಾ, ಬಿಸಿಲಿಗೆ ಕೊಡೆ ಅಗಲಿಸಿದಳು.  ಇದ್ದಕ್ಕಿದ್ದಂತೆ ಮೋಡ ಆವರಿಸಿತು.   ಎರಡೆರಡು ಹನಿ ಮಳೆ ಬಿದ್ದಂತಾದರೂ, ಒಂದೇ ಸಮನೆ ಬೀಸಿದ ಗಾಳಿಯಿಂದಾಗಿ, ಮುಚ್ಚಿದ ಮೋಡಗಳೂ ಚದುರಿದವು.  ಆ ಗಾಳಿಗೆ, ಇವಳ ಕೊಡೆ ತಿರುಗ-ಮುರುಗಾಗಿ ಕಡ್ಡಿಗಳು ಮುರಿದು ಹೋದವು.  ಬೀಸಿದ ಗಾಳಿ, ಇವಳ ಛತ್ರಿಯನ್ನು ಹೇಳ ಹೆಸರಿಲ್ಲದಂತೆ ನಜ್ಜುಮಾಡಿ ಗಪ್ಪಾಯಿತು.  ಗಾಳಿ ಗಪ್ಪಾಗುತ್ತಿದ್ದದ್ದಂತೆ, ಚದುರಿದ ಮೋಡಗಳು ಒಂದಾಗಿ, ಮಳೆ ಹೊಯ್ದು!! ಧರೆ ನೆನ್ದರೂ….  ಪಕ್ಕದಲ್ಲಿದ್ದ ನನ್ನ ಮಿಂಚು!!! ಮುರಿದ ಕೊಡೆಯ ಕಡ್ಡಿಗಳನ್ನು ರಿಪೇರಿ ಮಾಡುತ್ತಿತ್ತು.  ಅವಳು ಕೊಡೆ ಅಗಲಿಸಿದ್ದಕ್ಕೇ, ‘ ಉರಿ ಬಿಸಿಲಲ್ಲೂ ಮಳೆ ಸುರಿಸಿದ ‘ ನನ್ನ ಫ್ಯಾಂಟಸಿಗಳನ್ನು, ಹೇಳಿದೆ.  ನಗುತ್ತಾ ಬಿಸಿಲಿಗೆ, ಬೆನ್ನು ಮಾಡಿ, ಕೊಡೆ ಹಿಡಿದು ನಡೆಯುತ್ತಾ ಹೋದಳು.  ಅವಳ ಒಂದೊಂದು ಹೆಜ್ಜೆಗೂ ನನ್ನ ಫ್ಯಾಂಟಸಿಗಳು, ಕಂಡು ಕಂಡು ಮಾಯವಾಗುತ್ತಿದ್ದವು.   ” ನನಗ್ಯಾಕೋ ಆ ಥರದ ಹುಡುಗಿ ಇದ್ದಾಳೆ, ಆನೋದೆ ಅನುಮಾನ!!!  ಎಲ್ಲೋ, ಯಾವಾಗಲೋ,ಕನಸು ಕಂಡದ್ದನ್ನ ಕಲರ್ ಕಲರ್ ಆಗಿ ಹೇಳ್ತದಿಯೇನೊ. ? “  “ ನಿನಗೆ ಅವಳು ಇರೋದು ಡೌಟಾದ್ರೆ, ನನಗ್ಯಾಕೋ ನೀನು!! ಇರೋದೆ ಡೌಟು ಅನ್ನಿಸ್ತಿದೆ.  ಹೇಳಿದ್ದಕ್ಕೆಲ್ಲ ತರಲೆ ಮಾಡಲೇಬೇಕಂತ ಉಲ್ಟಾ ಕೇಳೋ, ಈ ಪ್ರಪಂಚ ಇರೋದೂ ಡೌಟು ಅನ್ನಿಸ್ತಿದೆ.  ನನ್ನ ಸುತ್ತಾ ಇರೋದೆಲ್ಲಾ.. ನನ್ನ ಜೊತೆ argument ಮಾಡಬೇಕು ಅಂತ ನಾನೇ ಸೃಷ್ಟಿಸಿಕೊಂಡಿರೋ, ನನ್ನ ಇನ್ನೊಂದು conscious ಅನ್ನಿಸ್ತಿದೆ.  ಇದ್ದಾಳೆ ಗೆಳೆಯ.  ಇದ್ದಾಳೆ!! ಬೆಂಕಿ ಇಲ್ಲದೆ, ಹೊಗೆ ಆಡತ್ತಾ!! ಪ್ರಾಣ ಇಲ್ಲದೆ, ದೇಹ ಉಸಿರಾಡತ್ತಾ!! ಅವಳು  ಇದ್ದಾಳೆ.  ಅದಕ್ಕೆ ತಾನೇ, ಪದಗಳು ಗ್ರಾವಿಟಿ ಗೆ ಸಿಕ್ಕಂತೆ ತತ್ತರ ಬಿತ್ತರಾಗಿ  ಬೀಳ್ತಾ ಇರೋದು. “  ” ಎಲ್ಲಿ.  ಆಕಿದು ಒಂದ ಫೋಟಾ ತೋರಸು ಮತ್ತಾ…? “  ” ಫೋಟೋದಲ್ಲೇನೋ ಇದೆ!!! ಅವಳ ಸಾವಿರ ಚೇತನಗಳಲ್ಲಿ, ಯಾವುದೋ ಒಂದು ಮೂಡಲ್ಲಿ ಸೆರೆಸಿಕ್ಕ static ಅಭಿವ್ಯಕ್ತಿಯನ್ನ ಮಾತ್ರ ನೀನು ಅದರಲ್ಲಿ ನೋಡಬಹುದು.  ಅವಳ ಸೌಂಧರ್ಯದ ಕವಲುಗಳನ್ನ ಕೂಡಿ ಹಾಕೋದಕ್ಕೆ, ಎರಡು ರಸಿಕ ಕಣ್ಣುಗಳು ಬೇಕು.  ಇವಳ ಸೌಂಧರ್ಯದಿಂದಾಗಿ ಆ ಕಣ್ಣುಗಳಿಗೆ ಕಲ್ಪನೆಗಳ ರೆಕ್ಕೆ ಮೂಡಬೇಕು.  ಅಲ್ಲಿಂದಾನೆ, ತಾನು ಕಂಡ ವಿಸ್ಮಯವನ್ನ ಅವರು, ತಮ್ಮ ತಮ್ಮ ಅಭಿವ್ಯಕ್ತಿ ಮಾಧ್ಯಮದ ಮೂಲಕ ಈ ಪ್ರಪಂಚಕ್ಕೆ ಹಂಚಬೇಕು.  ಅದೇ ಸೌಂಧರ್ಯ!! ಸೌಂಧರ್ಯ ಅಂದ್ರೆ ನಶೆಯ ನೆರಳು!! ಹಿಂದಲೆಯ ಭಾರ!! ಅಲ್ಲಿ ಎಲ್ಲರೂ ಎಚ್ಚರವಾಗಿರ್ತಾರೆ.  ಹಾಗಂತ ಅಂದುಕೊಂಡಿರ್ತಾರೆ.  “  “ಸರಿ!! ಫೋನು!! ಚಾಟು!! ಅಂತಾದ್ದೆನಾದ್ರು…? “  ” virtual interaction ಅನ್ನೋದೆ ಮೋಸ!! ತಾವು ಇರೋದೇ ಒಂಥರ ಆದರೆ, ತಮ್ಮನ್ನ present ಮಾಡಿಕೊಳ್ಳೋದು ಇನ್ನೊಂದು ರೀತಿ.  virtual interaction ನಲ್ಲಿ ಪ್ರಶ್ನೆಗಳು ಮಾತ್ರ ಹುಟ್ಟಿಕೊಳುತ್ವೆ!! ಉಳಿದು ಹೋಗುತ್ವೆ!! ಆ ಕ್ಷಣದಲ್ಲಿ ಇಬ್ಬರೂ ಬದುಕಿರಲ್ಲ.  ಅದರಲ್ಲಿ ನನಗೆ ನಂಬಿಕೆ ಇಲ್ಲ!!“  ”ಪ್ರಶ್ನೆಗಳು!! ಎಲ್ಲಾ ಕಡೇನೂ.  ಹುಟ್ಟುತ್ವೆ ಗೆಳೆಯಾ!!  ಎದುರಿಗಿದ್ದರೂ.   ಜನ, ತಮ್ಮನ್ನ ತಾವು ವೆರೈಟಿಯಾಗೆ present ಮಾಡ್ಕೋತಾರ.  ಯಾರ ಒಳಗೆ, ಯಾರು ಇರ್ತಾರೆ!! ಕಂಡವರು ಯಾರು.. ? ಅದರ ಕ್ಲಾರಿಟಿ  ಅವರಿಗೇ ಇರಲ್ಲ.  ನಂಬಬೇಕು!! ಮನುಷ್ಯನ್ನ ನಂಬಬೇಕು!! ಅಷ್ಟೇ!!!! “      7       ನನ್ನ ಕೈಲಿ ಎರಡು ಫೋಲ್ಡೆಡ್ ಲೆಟರ್ ಇತ್ತು.   ” ಲವ್ ಲೆಟರಾ!!? ” ಕೇಳಿದಳು.   ” ಅವತ್ತೇ ಹೇಳಿದ್ನಲ್ಲ.  ಅದನ್ನ ನಿನಗೆ ಕೊಡೋದಕ್ಕೆ ಯಾರಿಗೂ… ಮೂರು-ಕಾಸಿನ ಯೋಗ್ಯತೆ ಇಲ್ಲ ” ಅಂತ.   ” ಶಟ್ ಆ. ಪ್ ಯಾರ್!!  ಏನದು!! ಲೆಟರ್!!?”  ” ಸ್ವಪ್ನ ಸುಂದರಿಯೊಬ್ಬಳು ಕನಸಲ್ಲಿ ಬಂದು, ‘ you must be a poet ‘ ಅಂತ ಆರ್ಡರ್ ಮಾಡೋ ರೀತಿನಲ್ಲಿ ಆಶೀರ್ವಾದ ಮಾಡಿದಳು.  ಅವಳು ತಮಾಷೆಗೆ ಕವಿ ಅಂದ ಮೇಲೂ,  ಒಂದು ಕವಿತೆ ಬರೆದು, ಒಂದರ ಮೇಲೊಂದು ಕೂತಿರೋ ಕೋರೆ ಹಲ್ಲು, ಕಣ್ ತುಂಬಾ ಕಾಣೋ ರೀತಿ, ಒಂದು wild Smile ತಗೋಳ್ದೇ ಇದ್ದರೆ, ನಾನೊಬ್ಬ ಬದುಕಿರೋದೆ ವೇಸ್ಟು ಅಂತ ಅನ್ನಿಸ್ತು.  ಅದಕ್ಕೆ ಕವಿತೆ!! “  “ನೋಡಬಹುದಾ!!!” ಆತುರವಾಗಿ ಲೆಟರ್ ಪಡೆಯಲು ಮುಂದಾದಳು.   ” ಇವತ್ತು ಬೇಡ.  ನಾಳೆ!! ಡೌ!! ಅಂತಲ್ಲಾ.  ತುಂಬಾ ಇಷ್ಟ ಪಟ್ಟು ಬರೆದಿರೋ ಕವಿತೆ.  ವರುಷಗಟ್ಟಲೆ ಎದೆಯಲ್ಲಿ ಕೊಳೆ ಹಾಕಿದ್ದ ಭಾವಗಳು.  ಒಂದೆರಡು ದಿನದ ಮಟ್ಟಿಗೆ ಹಾಳೆಯ ಮೇಲೂ ಇದ್ದೂ, ತಂಗಳಾಗಲಿ.  ಅದು ಮೂಡಿದ ರಭಸಕ್ಕೇ… ನನ್ನನ್ನ ನಾನು ಸಂಭಾಳಿಸಲಾಗಿಲ್ಲ.  ಇನ್ನು ಅದಕ್ಕೆ ನಿನ್ನ ಸ್ಪಂದನ ದಿಢೀರ್ ಅಂತ ಸಿಕ್ಕರೆ, ಸತ್ತೇ ಹೋಗ್ತೇನೆ.  ತೋರಿಸ್ತೇನೆ.  ಖಂಡಿತ ತೋರಿಸ್ತೇನೆ. ”  ” ನಿನಗೆ ಯಾವಾಗೋ, ಅಂಥಾ ಕನ್ಸು ಬಿದ್ದಿದ್ದು. ? ಮಗನೆ!! ಬರಿ ಡ್ರಾಮ ಮಾಡ್ತಿಯ!!”  ” ಇಲ್ವೋ!! ಅವಳೇ ಒಂದಿನ ಹೇಳಿದ್ಲು ‘ you must be a poet ‘ ಅಂತ.  ಕೊಟ್ಟಿರೋ ಪ್ರಶಸ್ತಿಗಿಂತ, ಆದನ್ನ ಈಸ್ಕೋಳೋವಾಗ ತೆಗೆದ ಫೋಟೋಗೆ ಫ್ರೇಮ್ ಹಾಕಿಸಿ, ಒರೆಸಿ ಒರೆಸಿ ಇಡ್ತೇವೆ.  ಬಿರುದು, ಸಮ್ಮಾನಗಳಿಗಿಂತ ಕೊಟ್ಟವರು ಮುಖ್ಯ ಆಗಿರ್ತಾರಲ್ಲ, ಹಾಗೆ ನನಗೆ ಇವಳ ಕಾಂಪ್ಲಿಮೆಂಟು!! ಹತ್ತಿರ ಅನ್ನಿಸ್ತು. ಬರೆದೆ.  “  ” ಅವಳ ಜೀವಮಾನಕ್ಕಾಗೋ ಅಷ್ಟು ಬಣ್ಣಿಸಿ ಆಗಿದೆ.  ಬರೆಯೋದು ಏನು ಉಳಿದಿತ್ತು!!. ? “  ” ಬರೆದೆ!! ನನ್ನ ಮಿಷನ್ ಇನ್ನೂ complete ಆಗಿರಲಿಲ್ಲ.  ತಾನು ಎಷ್ಟು ಸ್ಪೆಷಲ್ ಅನ್ನೋದು ಅವಳಿಗಷ್ಟೇ ಕಾಣಬೇಕು.  ಅಷ್ಟು ಸುಂದರವಾಗಿ ನಾನದನ್ನ ಅವಳಿಗೆ ಇನ್ನೂ ಹೇಳಿರಲಿಲ್ಲ.  ಯಾರಾದ್ರು ಅವಳನ್ನ ಎಷ್ಟು ಇಷ್ಟ ಪಡಬಹುದು ಅನ್ನೋ ಅರ್ಥದಲ್ಲಿ ಬರೆಯುತ್ತಾ ಹೋದರೆ, ಆ ಕವಿತೆ ಒಳಗೆ ಅವಳಿಗಿಂತ ಜಾಸ್ತಿ ಅವನ ಬಗ್ಗೆ ತುರುಕಬೇಕಾಗುತ್ತೆ.  ನೀನಿಲ್ಲದೇ ಇದ್ದರೆ, ಈ ಪ್ರಪಂಚ ಶೂನ್ಯ ಅನ್ನೋ ರೀತಿ ಬರೆಯುತ್ತಾ ಹೋದರೆ, ಅವಳನ್ನ ಎಲ್ಲೋ ಮೂಲೆನಲ್ಲಿ ಇಟ್ಟು, ಕವಿತೆ ತುಂಬಾ ರೋಧನೆಗಳೆನ್ನೇ ತುಂಬ ಬೇಕಾಗುತ್ತೆ.  ಆದರೆ ನನ್ನ ಈ ಕವಿತೆನಲ್ಲಿ ಅವಳು ಮಾತ್ರ ಇರಬೇಕು.  ಅವಳು ಇದ್ದ ಮೇಲೆ, ಲವಲವಿಕೆ ಇರಲೇಬೇಕು.  ಭಾವಗಳು!!!! ಸೌಂಧರ್ಯ ಮತ್ತು ಅವಳ ಜೊತೆಗೆ ಕೆರೆದಡ ಆಡಬೇಕು.  ಅಷ್ಟೇ!! ಅಲ್ಲಿ ನಾನು, ಭಾನು, ನಾಯಿ ನರಿಗಳಿಗೆಲ್ಲಾ ಜಾಗ ಇಲ್ಲ.  ”       8           ಕವಿತೆ ಒಡೆದು ತೆರೆಯಲು ಮುಂದಾದಳು.  ಪುನಃ ತಡೆದೆ .   ” Wait!!! ಅದರಲ್ಲೇನಿದೆ ಹೇಳ್ತೇನೆ.  ನಾ ಅಂದುಕೊಂಡ ಏರಿಳಿತದಲ್ಲೇ ಪ್ರಪಂಚಕ್ಕೆ ಈ ಕವಿತೆ ತೆರೆದುಕೊಳ್ಳಬೇಕು.  ಅದನ್ನ ಹೇಳೋವಾಗ ಧ್ವನಿ ನಡುಗಬಹುದು, ತಪ್ಪು ತಿಳೀಬೇಡ.  ಯಾಕಂದ್ರೆ, ಉಸಿರು ಧನಿಪೆಟ್ಟಿಗೆಯಲ್ಲಿ modulate ಆಗೋವಾಗ, ಮನಸ್ಸು ಶಬ್ಧಗಳನ್ನ ಬಿಟ್ಟು ಭಾವಗಳನ್ನ ಚೇಸ್ ಮಾಡ್ತಿರತ್ತೆ.  ನೀನು ಸೂಕ್ಷ್ಮವಾಗಿ ಆಲಿಸಿದರೆ, ಆ vibration ಗಳನ್ನೂ ಕೇಳಿಸಿಕೊಳ್ಳಬಹುದು.  ಯಾವ ರಾಗದಲ್ಲಿ ಹೇಳಬೇಕು ಅನ್ನೋದನ್ನ, ನನ್ನ ಉಸಿರು ನಿರ್ಧಾರ ಮಾಡತ್ತೆ.  ಎಲ್ಲೆಲ್ಲಿ ನಿಲ್ಲಿಸಿ ಮುಂದಕ್ಕೆ ಹೋಗಬೇಕು ಅನ್ನೋದನ್ನ,  ನಿನ್ನ ಸೋಮಾರಿ ಕಣ್ ರೆಪ್ಪೆಗಳು ನಿರ್ಧರಿಸುತ್ತವೆ.  ಇದು ನಿನಗಾಗಿ ಬರೆದ ಕವಿತೆ.  ನಾ ಬರೆದ ಕವಿತೆ.  Written version of ಆರಾಧನೆ.  ಹೇಳಬೇಕೆಂದರೆ, ಇದನ್ನ ಬರೆಯೋದಕ್ಕೆ ಬಳಸಿದ ಒಂದೊಂದು ಪದಗಳು ಸಿಕ್ಕಾಪಟ್ಟೆ ಪುಣ್ಯ ಮಾಡಿದ್ವು.  ಅವುಗಳಿಗೆ ಗೊತ್ತಿಲ್ಲ, ತಾವು ಎಂಥಾ ಸೌಂಧರ್ಯದ ಗಣಿಯ ಬಣ್ಣನೆಗೆ ಬಳಕೆ ಆಗ್ತಿದ್ದೇವೆ ಅನ್ನೋದು.  ಬಹುಷಃ ಗೊತ್ತಾಗಿದ್ರೆ ಹೆಮ್ಮೆಯಿಂದ ಬೀಗುತ್ತಿದ್ದವು ಅನ್ಸತ್ತೆ.  “  ” OK OK!! ನಿನ್ನ ಇನ್ನೊಂದು.  ಕೈನಲ್ಲಿರೋದೇನು.  ” ಕೈಗೆ ಮೈಸೂರ್ ಪಾಕ್ ಕೊಟ್ಟರೂ,  ಮುಚ್ಚಿಟ್ಟ ಡಬ್ಬಿಯಲ್ಲಿ ಮತ್ತೆ ಏನಿರಬಹುದು ಅಂತ ಹುಡುಕುವ ಎಳೆ ಹುಡುಗಿಯದ್ದಿದ್ದಂತಿತ್ತು,  ಆ ಮುಖ.   ” same paper!! ಎರಡೂ ಹಾಳೆನಲ್ಲೂ ಅದೇ ಕವಿತೆ ಇದೆ.  ಒಂದು ಬೈಯರ್ ಕಾಪಿ, ಇನ್ನೊಂದು ಬ್ಯಾಂಕ್ ಕಾಪಿ!! ನನ್ನದೊಂದು ಚಿಕ್ಕ ವಿಷ್ ಇದೆ.  ತುಂಬಾನೆ ಪುಟ್ಟ ಆಸೆ.  ಈ ಎರಡೂ ಹಾಳೆಗಳ ಮೇಲೂ ಇಬ್ಬರೂ ಸಹಿ ಮಾಡೋಣ.  ನಿನ್ನ ಕಾಪಿ, ಮನೆಗೆ ಹೋದ ಮೇಲೆ ಹರಿದು ಬಿಸಾಡು.  But I preserve my copy.  ಎಲ್ಲಿವರೆಗೂ ಅಂದ್ರೆ, ಗೊತ್ತಿಲ್ಲ!! ಯಾರಾದ್ರು ‘ನಶೆ’ ಅಂದ್ರೆ ಏನು. ? ‘stoned’ ಅಂದ್ರೆ ಏನು. ? ಅಂತ ಕೇಳಿದ್ರೆ, ಇದನ್ನ ತೋರಿಸಬೇಕು.  ನಿನ್ನದು raw beauty!!! ನನ್ನದು ಅಂತಹದ್ದೇ ಒಂದು raw ಕವಿತೆ. ”  ” You shouldn’t be ‘ so aggressive!!’ in admiring me.   ಯಾರಾದ್ರು ಹೊಗಳಿದರೆ ಖಂಡಿತ ಖುಷಿ ಆಗತ್ತೆ!! ಆದರೆ.  ನಿನ್ನನ್ನ ಜನ ಹುಚ್ಚ ಅಂತಾರೆ!! “  “Being a ‘ Happy Mad for happy people ‘ is fine!!.  “    ” ಮುಂದೆ ಏನಾಯ್ತು !! ಅವಳು ನಿನ್ನ ಕವಿತೆ ಮೇಲೆ ಸಹಿ ಹಾಕಿದ್ಲಾ…? ಇಲ್ವಾ…? “  “ಇಲ್ಲಲ!!”  ” ಯಾಕಂತೆ. ?”  ” ಗೊತ್ತಾಗಲಿಲ್ಲ!! ಕವಿತೆ ಕೇಳಿಸಿಕೊಂಡ ಮೇಲೆ, ಆ ಎರಡೂ ಕಾಪಿಗಳ ಮೇಲೆ, ನನ್ನ ಸಹಿ ಹಾಕಿಸಿಕೊಂಡು ಎರಡನ್ನೂ ಈಸ್ಕೊಂಡಳು.  ಕೇಳಿದ್ದಕ್ಕೆ - ‘ ಈ ಕವಿತೆ!! ನಾನು ಕೊಂಡುಕೊಳ್ಳಲು ಆಗದೇ ಇರೋ ದುಬಾರಿ ಕನ್ನಡಿ.  ಅಮೂಲ್ಯ!! ಉಡುಗೊರೆ!!  ಇದನ್ನ ನನ್ನ ಹತ್ತಿರ ಇಟ್ಟುಕೊಂಡಿರ್ತೇನೆ.  ನಿನಗಿದು ಬೇಡ.  ನಿನ್ನ excitement ಗೆ ಮಾತ್ರ ನಾನು ಸೀಮಿತ ಆಗಬೇಕು.  ನಾನು!! ಯಾರಿಗೂ ನೆನಪಾಗಿ ಕಾಡಬಾರದು.  ನನ್ನ ಪಳಯುಳಿಕೆಗಳು ನಿನ್ನ ಹತ್ರ ಉಳಿಬಾರದು. ’ ಅಂದಳು.  “                 

