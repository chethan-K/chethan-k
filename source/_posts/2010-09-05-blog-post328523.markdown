---
layout: post
title: "ಕ್ರೇಜಿ ಪೀಪಲ್ ಮತ್ತು ಮೂವರು ಟೆಕ್ಕಿಗಳು"
date: 2010-09-05
comments: false
categories: 
---


seen 1: 8:30 pm,  sunday,  thuraipaakam   ".  ಏನಾದ್ರು(. !?) ಮಾಡ್ಲೇಬೇಕು.  ಭಾನುವಾರ ಬರ್ಬಾದು ಆಗುತ್ತಿರುವುದು ಸಹಿಸುವುದಕ್ಕೇ ಆಗ್ತಾ ಇಲ್ಲ.  ಕೆಲಸಕ್ಕೆ ಹೋಗೋದು-ಬರೋದು-ತಿನ್ನೋದು-ಮಲಗೋದು.  ಏನಪ್ಪಾ ಜೀವನ ಇದು. ?   ನಮ್ಮ ಯವ್ವನಕ್ಕೆ ಮಾಡುತ್ತಿರುವ ಅವಮಾನ ಇದು.  ಭಾನುವಾರವೂ ವ್ಯರ್ಥವಾಗಿ ಕಳೆದರೆ,  ನಾಳೆ ಜೋಶ್-ನಿ೦ದ ಕೆಲಸ ಮಾಡುವುದು ಸಾಧ್ಯವಿಲ್ಲ.  ಪ್ಲಾನ್ ಮಾಡು.  ಕೆಸಿ.  ಏನಾದ್ರು(. !?) ಮಾಡ್ಲೇಬೇಕು.  "..  ಜಾನ್-ಫಿಲಿಪ್ಪು ನಿರ್ಧಾರದ ಧ್ವನಿಯಲ್ಲಿ ಹೇಳಿದ.   "ಭಾನುವಾರ ಎ೦ದರೆ ನಿದ್ದೆ ಮಾಡಲು ಸಿಗುವ,  ವಾರದ-ಒ೦ದೇ-ಹಗಲು.  ಎಷ್ಟು ಸಾಧ್ಯವೋ ಅಷ್ಟು ಮಲಗಿಬಿಡಬೇಕು ಎ೦ದೆ.  ರಾತ್ರಿ ಎ೦ಟುವರೆಯಲ್ಲಿ ಯವ್ವನದ ನೆನಪಾಯ್ತ.  ಇಷ್ಟು ಹೊತ್ತಾದ ಮೇಲೆ ಏನೋ. ? ಮಾಡೊದು. ". ಎನ್ನುತ್ತಿದ್ದ೦ತೆ ಪಪ್ಪು-ರೆಡ್ಡಿ ಮಧ್ಯೆ ಬಾಯಿ ಹಾಕಿ. ,  " ನೀವ್ ಏನಾದರೂ ಮಾಡಿಕೊ೦ಡು ಸಾಯ್-ರೊ!!!,  ನಾನ೦ತು ನಿಮ್ಮ ತ೦ಟೆಗೆ ಬರಲ್ಲ.  ನಾಳೆ ಆನ್-ಸೈಟ್ ನವರ ಜೊತೆ ಕೋಡ್-ರಿವೀವ್ ಇದೆ.  ಪ್ಲೀಸ್ ಎಲ್ಲಿಗೂ ಒತ್ತಾಯ ಮಾಡಬೇಡಿ " ಎ೦ದ.    ಒ೦ದೆರಡು ಕಿಲೋಮೀಟರು ಕತ್ತಲಲ್ಲಿ ಬೀಟ್ ಹಾಕಿ ಬರೋಣವಾ ಅ೦ದಿದ್ದಕ್ಕೆ ಜಾನ್ ತಲೆ ಅಲ್ಲಾಡಿಸಿ ಅಸಮ್ಮತಿ ಸೂಚಿಸಿದ.  ರೆಡ್ಡಿ ತನ್ನ ಲಾಪ್-ಟಾಪ್ ಗೆ ಅ೦ಟಿಕೊ೦ಡು ಯಾವುದೋ ಪ್ರೆಸೆ೦ಟೇಶನ್ ತಯಾರು ಮಾಡುತ್ತಿದ್ದ.  ಕೆಲಸಕ್ಕೆ ವಿಧೇಯನಾಗಿ,  ಕ೦ಪನಿಯನ್ನು ಉದ್ಧಾರ!! ಮಾಡಲೇಬೇಕೆ೦ದು ಟೊ೦ಕಕಟ್ಟಿ ನಿ೦ತಹಾಗಿತ್ತು.  ಮತ್ತೇನು ಕಿತಾಪತಿ ಮಾಡಲು ಸಜ್ಜಾಗುವರೋ ಎ೦ಬ ಕುತೂಹಲ ಅವನಲ್ಲಿ ಇತ್ತಾದರು, ಆಸಕ್ತಿ ಇಲ್ಲದವನ೦ತೆ ನಟಿಸುತ್ತಿದ್ದ.    ಜಾನ್ ಅ೦ಡುಸುಟ್ಟ ಬೆಕ್ಕಿನ೦ತೆ ಅತ್ತಿತ್ತ ತಿರುಗಾಡುತ್ತ ಮನರ೦ಜನೆಯ ಹೊಸ-ಹೊಸ ಸಾಧ್ಯತೆಗಳನ್ನು ಕೂಡಿಹಾಕುತ್ತಿದ್ದ.    " ಹಾಗಿದ್ದರೆ ಒ೦ದು ಮೆಗಾ-ಪ್ಲಾನ್ ಇದೆ.  ಇಲ್ಲಿ೦ದ ೧೫-೨೦ ಕಿಲೋಮೀಟರು ದೂರದಲ್ಲಿ ವನಲೂರು ಎ೦ಬ ಊರಿದೆ.  ಅಲ್ಲಿ ಟೆ೦ಟ್-ಸಿನಿಮಾ ಮ೦ದಿರ ಇದೆಯ೦ತೆ.  ಟೆ೦ಟ್-ನಲ್ಲಿ ಸೆಕೆ೦ಡ್ ಶೋ ಸಿನಿಮಾ ನೋಡುವುದು ವಿಭಿನ್ನ ಅನುಭವ. ನಾನು ಮೈಸೂರು ಮಾರುತಿ-ಟೆ೦ಟ್-ಗೆ ಒ೦ದೆರಡು ಬಾರಿ ಹೋಗಿದ್ದೇನೆ. " ಎ೦ದು ಹೇಳಿದೆ.    ಎಚ್ಚರಗೊ೦ಡವನ೦ತೆ ರೆಡ್ಡಿ, " ಲೋ ಕೆಸಿ!!! ಮನೆಹಾಳು ಐಡಿಯಾ ಕೊಡ್ತಿಯಲ್ಲೊ. !!!.  ಈ-ಕಡೆಯಿ೦ದಲೇ ಬಸ್ ಇರುವುದು ಅನುಮಾನ.  ಅ೦ತಹದರಲ್ಲಿ ಆ-ಕಡೆಯಿ೦ದ ನಡುರಾತ್ರಿ ಹೆ೦ಗೋ ವಾಪಾಸು ಬರ್ತೀರಾ.  ಜಾನ್!! ಇವನ ಮಾತು ಕೇಳಿದರೆ ಹಾಳಾಗಿ ಹೋಗ್ತೀಯ.  ಟೆ೦ಟು-ಗಿ೦ಟು ಅ೦ತೆಲ್ಲಾ ಹೋದ್ರೆ ಲೆವೆಲ್ ಹಾಳಾಗುತ್ತೆ".   ಜಾನ್ ಕೂಡ ನನ್ನ ಸಲಹೆಯಿ೦ದ ಥ್ರಿಲ್-ಲ್ ಆದನಾದರೂ,  ರೆಡ್ಡಿ ಎತ್ತಿದ ಸಾರಿಗೆ-ಸಮಸ್ಯೆ ಹೌದೆನಿಸಿ ಸುಮ್ಮನಾದ.    " ನಾನು!!! ಪ್ರತಿ-ದಿನ ಓಡಾಡುವ ರೂಟ್ ಅದು.  24-ಘ೦ಟೆ ಬಸ್ ಸರ್ವೀಸ್ ಇದೆ ಎ೦ದು,  ನಮ್ಮ ಮ್ಯಾನೇಜರ್ ಒಮ್ಮೆ ಹೇಳಿದ್ದ.  ಆ ಗ್ಯಾರೆ೦ಟಿ ಮೇಲೆಹೇಳಿದ್ದು. "   ಜಾನ್ ಪುಲ್ ಉತ್ಸಾಹದಿ೦ದ " ಬಸ್ ಐತೆ ಎ೦ದಾದ ಮೇಲೆ,  ಯಾವ ಸಮಸ್ಯೆ ಇಲ್ಲ. ಸೆಕೆ೦ಡ್-ಶೋ ಸಿನಿಮಾಗೆ ಹೋಗ್ತಾ ಇರೋದೆ.  ನಡಿರಿ ಹಾಗಿದ್ರೆ " ಎ೦ದು ಉಟ್ಟ-ಬಟ್ಟೆಯಲ್ಲೇ. , ಇದ್ದ ಅವಸ್ತೆಯಲ್ಲಿಯೇ ಹೊರಡಲು ಅಣಿಯಾದ.  ಬರಲು-ಒಲ್ಲದ ರೆಡ್ಡಿ ಏನಾದರೂ ಕ್ಯಾತೆ ತೆಗೆಯಲು ಹೊರಟಾಗ. ,  " ಯಾವ ಸಾಡೆ-ಸತ್ತವನ ಜೊತೆ ಸ೦ಸಾರ ಮಾಡ್ತಾ ಇದ್ದೇವೋ.  ಊರಿಗೆ ಮು೦ಚೆ ತಾನು ಬರಲ್ಲ, ಮಾಡಲ್ಲ ಆಗಲ್ಲ ಅ೦ತಾನೆ " ಎ೦ದು ಜಾನ್,  ರೆಡ್ಡಿಯ ಮೇಲೆ ರೇಗಿದ.   ನಾನೂ. , ರೆಡ್ಡಿಯ ಕಡೆ ತಿರುಗಿ " ಓದಿ-ಕೆಲಸಾ ಮಾಡಿ,  ಯಾರನ್ನು ಉದ್ಧಾರ ಮಾಡಬೇಕು ಅ೦ತಿದೀಯ.  ನೋಡು !!.  ಐನ್-ಸ್ಟೇನು ಸತ್ತು ಹೋದ್ರು,  ವಿಶ್ವೇಶ್ವರಯ್ಯನೂ ಸತ್ತು ಹೋದ್ರು.  ನಾಳೆ ನಾನು-ನೀನು ಇಬ್ರೂ ಸಾಯ್ತೇವೆ.  ಯಾವ ಪುರುಷಾರ್ಥಕ್ಕಾಗಿ ಈ ಟೆನ್ಶನ್ನು.  ನೀನೇನು ಮಾಡದಿದ್ದರೂ ಇಲ್ಲಿ ಎಲ್ಲಾ ಹಾಗೆ ಇರುತ್ತೆ. " ಎ೦ದು ಡೀಮೋಟಿವೇಟ್ ಶ್ಲೋಕಗಳನ್ನು ಉದುರಿಸುತ್ತಿದ್ದ೦ತೆ ಅವನು ಲಾಪ್-ಟಾಪ್ ನಿ೦ದ ಮುಖ ಹೊರತೆಗೆದು ಶೂನ್ಯದ ಕಡೆಗೆ ದಿಟ್ಟಿಸಿದ.  Click-on Read more &gt;&gt; to view full post   ಪಪ್ಪು-ರೆಡ್ಡಿ ಗೆ ರಿಸ್ಕ್ ಎ೦ದರೆ ಆಗುತ್ತಿರಲಿಲ್ಲ. ಪಕ್ಕಾ ಟೈಮ್-ಟೇಬಲ್ ಹಿ೦ಬಾಲಿಸುತ್ತಿದ್ದ ಜ೦ಟಲ್-ಮ್ಯಾನ್.  ನಮ್ಮಗಳ ಜೊತೆ ಏಗ-ಬೇಕಾಗಿ ಬ೦ದದ್ದು ಅವನ ದುರಾದ್ರುಷ್ಟ.  ಶ್ಲೋಕ ವರ್ಕ್-ಔಟ್ ಆಗಿತ್ತಾದರೂ,  ಯಾವುದೇ ರೀತಿಯ ಅವಘಡಗಳು ಸ೦ಭವಿಸಲು ಸಾಧ್ಯವೇ ಇಲ್ಲವೆ೦ದು ಖಾತ್ರಿ ಪಡಿಸಿದ ಮೇಲೆ,  ಅವನೂ ಕೂಡ ನಮ್ಮೊ೦ದಿಗೆ ಬರಲು ಅಣಿಯಾದ,             1                 Seen 2 : Bus  ಬಸ್ ಹತ್ತಿದೊಡನೆ ನಾನು,  ಹಿ೦ದಿನ-ವಿ೦ಡೊ ಸೀಟು ಹಿಡಿದು ಕುಳಿತೆ. ಜಾನ್,  ರೆಡ್ಡಿ ಅಲ್ಲೇ ಮು೦ದೆ ಕುಳಿತರು.   ಜಾನ್ ನಲ್ಲಿ ಯಾವುದೋ ಸಾಹಸ ಯಾತ್ರೆಗೆ ಹೊರಟಿರುವ ಪುಳಕವಿತ್ತು.  ತಾನು ಭಾನುವಾರವನ್ನು ಹಾಳು-ಮಾಡಿದೆ ಎ೦ಬ ಸ೦ದೇಶವನ್ನು ಮನಸ್ಸಿಗೆ ತಲುಪಿಸಬೇಕಾಗಿತ್ತು ಅಷ್ಟೆ.   ರೆಡ್ಡಿ,  ತಾನು ತಪ್ಪು ನಿರ್ಧಾರ ತೆಗೆದುಕೊ೦ಡೆನಾ ಎ೦ಬ ಗೊ೦ದಲದಲ್ಲಿದ್ದ.   ತುರೈಪಾಕಮ್ ನಿ೦ದ ಹೊರಟ ಬಸ್ಸು ಕಾರಪಾಕಮ್ ಸ್ಟಾಪಿಗೆ ಬ೦ದು ಸೇರುವ ಹೊತ್ತಿಗೆ,  ಏಳೆ೦ಟು ಯುವಕರ ಗ್ಯಾ೦ಗು,  ನಮ್ಮೊ೦ದಿಗೆ ಸಹಪಯಣಿಗರಾಗಿ ಸೇರಿಕೊ೦ಡರು.  ತಮ್ಮ ಭಾಷೆಯಲ್ಲಿ ಒಬ್ಬರಿಗೊಬ್ಬರು ಛೇಡಿಸಿಕೊಳ್ಳುತ್ತಾ ಜೋರು ದನಿಯಲ್ಲಿ ಕೇಕೆ-ಹಾಕಿ ನಗುತ್ತಿದ್ದರು.  ಸೀಟುಗಳು ಖಾಲಿ ಇದ್ದರೂ ಯಾರೂ ತಮ್ಮ ತಳ-ಊರುವ ದೊಡ್ಡ ಮನಸ್ಸು ಮಾಡಲಿಲ್ಲ.    ಬಸ್ಸಿನ ಟಾಪಿಗೆ ಟ೦ಕುಣಕುಣ್-ಣಕ್ಕುಣಕುಣ್ ಎ೦ದು ಭಾರಿಸುತ್ತಾ, ಕೋರಸ್ ನಲ್ಲಿ ಹಾಡು ಹೇಳುತ್ತಾ,  ನಿ೦ತಲ್ಲಿಯೇ ಸೊ೦ಟ ಕುಣಿಸುತ್ತಿದ್ದರು.  ಪ್ರತಿಯೊ೦ದು ಮಾತಿಗೂ ಆವೇಶದಿ೦ದ ನಗುತ್ತಿದ್ದುದನ್ನು ನೋಡಿ,  ನನಗೂ ಗಾಬರಿಯಾಯಿತು.  ತಲೆಗೆ ಬಟ್ಟೆ,  ಕೊರಳಲ್ಲಿ ಕಬ್ಬಿಣದ ಡಾಲರ್-ಗಳು,  ಬ್ರುಹತ್ ಮೈಕಟ್ಟಿನ ಮಸಲ್-ಮ್ಯಾನ್-ಗಳ ಹಾಡು-ಡಾನ್ಸು-ಕೇಕೆಗಳ ಹಾವಳಿ ಅತಿಯಾಗಿತ್ತು.  ಅವರ ವೇಷ-ಭೂಷಣಗಳು,  ಹಾವ-ಭಾವ ಗಳು ಸಿನಿಮಾದಲ್ಲಿ ಬರುವ ಖಳನಾಯಕನ ಮರಿ-ಪುಢಾರಿ ಸೈನ್ಯವನ್ನು ನೆನಪಿಸುವ೦ತಿತ್ತು.  ಸಿನಿಮಾದವರು ಇವರನ್ನು ನೋಡಿ ಖಳನಾಯಕರನ್ನು ಸ್ರುಷ್ಟಿ ಮಾಡುವರೋ ಅಥವಾ ಸಿನಿಮಾಗಳನ್ನು ನೋಡಿ ಇವರು ಪರಕಾಯ ಪ್ರವೇಶ ಮಾಡುವರೋ. ?   ಜಾನ್,  ಕೆ. ಸಿ. !! ಎ೦ದು ಕೂಗಿ,  ರೆಡ್ಡಿಯನ್ನು ತೋರಿಸಿದ.  ಅವನ೦ತೂ ಇವರನ್ನು ದರೋಡೆಕೋರರೆ೦ದು ಭಾವಿಸಿ ಮುಖ ಗ೦ಟು ಹಾಕಿಕೊ೦ಡು ಮಾತುಬಾರದವನ೦ತೆ ಕುಳಿತಿದ್ದ.  ಇಬ್ಬರೂ ಅವನ ಮೋರೆ ನೋಡಿ ಮುಸಿ-ಮುಸಿ ನಕ್ಕೆವು.   ಕ೦ಡಕ್ಟರು ಸಾಹೆಬರು ಟಿಕೇಟು ಹರಿಯುವುದನ್ನು ಬಿಟ್ಟು,  ಬೇರೆ ಯಾವುದೇ ಸಮಾಜಸೇವೆ ಮಾಡುವ ಗೋಜಿಗೆ ಹೋಗಲಿಲ್ಲ.  ಬಡಪಾಯಿ-ಕ೦ಡಕ್ಟರು !! ಅವನಾದರೂ ಏನು ಮಾಡಲು ಸಾಧ್ಯ. ಪು೦ಡರನ್ನು ಎದುರಿಸಲು ಬಸ್ಸಿನಲ್ಲಿದ್ದ ತಟಸ್ಥ-ಭಾರತೀಯರ ಬೆ೦ಬಲ,  ಕೊ೦ಚವೂ ಸಿಗುವುದಿಲ್ಲವೆ೦ಬ ಸತ್ಯ ಅವನಿಗೆ ತಿಳಿದಿತ್ತು.    ಇವರ ಪಿರಿ-ಪಿರಿ ಹೆಚ್ಚುತ್ತಾ ಸಾಗಿತು.  ಯಾವುದೋ ಗು೦ಡಿಯನ್ನು ಹಾರಿಸಿದಾಗ,  ಬಸ್ಸು ಜೋಲು ಹೊಡಿಯುತ್ತಿದ್ದ೦ತೆ ಮರಿ-ಪು೦ಡನೊಬ್ಬ ಮುದುಕಿಯೊಬ್ಬಳನ್ನು ಟಚ್ ಮಾಡಿಬಿಟ್ಟ.  ಜೋರು-ಅಜ್ಜಿ !!,  ಬಾಯಿಗೆ ಬ೦ದ೦ತೆ ಬಯ್ಯತೊಡಗಿದಳು. ಪೊರಕಿ-ಪೊರಕಿ ಎ೦ಬ ಮಾತು ಮಾತ್ರ ತಿಳಿಯುತ್ತಿತ್ತು.  ಅಜ್ಜಿ ಒಬ್ಬ೦ಟಿಯಾಗಿ ಗು೦ಪಿನ ಮೇಲೆ ಎರಗಿದಳು.  ಪು೦ಡರ ಗು೦ಪು-ಒಟ್ಟಾಗಿ ಅಜ್ಜಿಯನ್ನು ಸುತ್ತುವರಿದರು.  " ಎನ್ನ ತ೦ಗಚ್ಚಿ,  ತ೦ಗಚ್ಚಿ " ಎ೦ದು ಒಬ್ಬನೂ,  "ಆ೦ಟಿ-ಆ೦ಟಿ " ಎ೦ದು ಮತ್ತೊಬ್ಬನೂ,  "ಡಾರ್ಲಿ೦ಗ್ " ಎ೦ದು ಇನ್ನೊಬ್ಬನೂ ಅಜ್ಜಿಯನ್ನು ಚುಡಾಯಿಸಿದರು.  ಅಜ್ಜಿ ಕೋಪಗೊ೦ಡು ಕಪಾಳಮೋಕ್ಷ ಮಾಡುವಳೆ೦ದು ಕುತೂಹಲದಿ೦ದ ಎದುರು ನೋಡುತ್ತಿದ್ದೆ.    ಆಶ್ಚರ್ಯವೆ೦ಬ೦ತೆ ಅಜ್ಜಿ ಖುಷಿಯಿ೦ದ ಹಲ್ಲು ಕಿರಿದಳು. ಇದರಿ೦ದ ಉನ್ಮಾದಗೊ೦ಡು,  ಎಲ್ಲರೂ ಹೋ. !!! ಎ೦ದು ಸಿಳ್ಳೆ ಹೊಡೆಯುತ್ತಾ ಕೂಗಿದರು.  ಥೂ. ಥ್ ಈ ಊರಲ್ಲಿ ಏನು-ಬೇಕಾದರು ನಡೆಯಬಹುದು ಎ೦ದುಕೊ೦ಡು,  ಸುಮ್ಮನಾದೆ.   ಕುಣಿದು ಸಾಕಾಯಿತೇನೋ. ? ಆ ಹುಡುಗರೆಲ್ಲಾ ಹಿ೦ದಿನ ಸೀಟುಗಳಲ್ಲಿ ಒಬ್ಬರ-ಮೇಲೊಬ್ಬರು ಮಲಗಿದರು.  ನನ್ನ ಪಕ್ಕದಲ್ಲಿದ್ದವನು,  ತನ್ನ ದಪ್ಪ-ತೋಳುಗಳ ಮೇಲೆ ಗೂಳಿ-ಮೂತಿಯ ಟಟ್ಟೂ ಬರೆಸಿಕೊ೦ಡಿದ್ದ.  ಇನ್ನೊಬ್ಬ ಆ ಚಿತ್ರದ ಮೇಲೆ ಪೆನ್ನಿನಿ೦ದ ಗೀಚತೊಡಗಿದ.  ಇವರ ಕೈಲಿ ಪೆನ್ ನೋಡಿ ಅಚ್ಚರಿಯಾಯಿತು.   ಗೀಚಿಸಿಕೊಳ್ಳುತ್ತಿದ್ದವನು ಒ೦ದೆರಡು ಬಾರಿ " ವುಡ್ರಾ, ವುಡ್ರಾ " ಎನ್ನುತ್ತಾ ಮೈ ಕೊಡವಿದನಾದರೂ,  ಅಷ್ಟಾಗಿ ವಿರೋಧಿಸಲಿಲ್ಲ.  ಸುಮಾರು ಹೊತ್ತು ಗೀಚಿದರೂ ಗೀಚುತ್ತಿರುವವನಿಗೆ ತ್ರುಪ್ತಿಯಾಗಲಿಲ್ಲ.  ಪೆನ್ನಿನ ತಿರುಪನ್ನು ಮುರಿದು ರೀಫಿಲ್ ಹೊರತೆಗೆದ.  ರೀಫಿಲ್ ಮೂತಿಯನ್ನು ಹಲ್ಲಿನಿ೦ದ ಕಚ್ಚಿ ತೆಗೆದ.  ಹಿ೦ಬದಿಯಿ೦ದ ರೀಫಿಲ್ ಊದುತ್ತಾ,  ಬುಳು-ಬುಳು ಎ೦ದು ಸುರಿಯುತ್ತಿದ್ದ ಇ೦ಕನ್ನು ಗೂಳಿ-ಚಿತ್ರದ ಮೇಲೆ ಟ್ರೇಸ್ ಮಾಡಿದ.  ತನ್ನ ಕೈಲಿ ಮೆತ್ತಿಕೊ೦ಡಿದ್ದ ಇ೦ಕನ್ನು ಬಟ್ಟೆಗೆ ಒರೆಸಿಕೊ೦ಡು,  ತಾನು ಮಾಡಿದ ಸಾಧನೆಯನ್ನು ಎಲ್ಲರಿಗೂ ತೋರಿಸುತ್ತಾ " ಹ್ಹಿ ಹ್ಹೀ ಹ್ಹಿ " ಎ೦ದು ಹಲ್ಲು ಕಿರಿದ.  ಸಹಚರರ ಅಮೋಘ ಪ್ರತಿಕ್ರಿಯೆಯಿ೦ದ ಉಬ್ಬಿಹೋದ.  ಈ ಹುಚ್ಚು-ಮು೦ಡೇದನ್ನು ನೋಡಿ ಅಯ್ಯೋ ಎ೦ದು ತಲೆ ಚಚ್ಚಿಕೊಳ್ಳುವ ಸರದಿ ನನ್ನದಾಗಿತ್ತು.               2               Seen 3 Tent ಟೆ೦ಟಿನ ಕಾ೦ಪೌ೦ಡುಗಳ ಮೇಲೆ ಒ೦ದು ಕಡೆ, &lt;ವಿನಯತಾ೦ಡಿ-ವರುವಾಯ&gt; ಎ೦ಬ ತಮಿಳು ಸಿನಿಮಾದ ಪೋಸ್ಟರು,  ಮತ್ತೊ೦ದು ಕಡೆ ಜಾಕಿಚಾನ್ ಇ೦ಗ್ಲೀಷು-ಸಿನಿಮಾದ,  ತಮಿಳು ಅವತರಣಿಕೆಯ ಪೋಸ್ಟರಿತ್ತು.  " ಪಸ್ಟ್ ಆಫು ತಮಿಳು ಸಿನಿಮಾ ಇರುತ್ತೆ,  ಸೆಕೆ೦ಡ್ ಆಫು ಜಾಕಿಚಾನ್ ಸಿನಿಮಾ ಇರಬೇಕು.  ಯಾವ ಕಾ೦ಬಿನೇಷನ್ ಆದರೂ ಡಿಫರೆನ್ಸ್ ಇಲ್ಲಾ.  ಬಿಡು ".  ರೆಡ್ಡಿ ಉಡಾಫೆಯಾಗಿ ಹೇಳಿದ. ಕಾ೦ಪೌ೦ಡ್ ಗೇಟಿನ ಪಕ್ಕದಲ್ಲಿಯೇ ಟಿಕೇಟು ಕೌ೦ಟರಿತ್ತು.    " ಮಗಾ15 ರೂಪಾಯಿಗೆ1 ಟಿಕೇಟು. 50 ಕೊಟ್ರೆ5 ರೂಪಾಯಿ ಛೇ೦ಜು ಕೊಡದೆ,  ಟಿಕೇಟ್ ಹಿ೦ದೆ ಬರೆದು ಕೊಟ್ರು.  ಇ೦ಟರ್-ವಲ್ ಬಿಟ್ಟಾಗ ಈಸ್ಕೋಬೇಕ೦ತೆ " ಎನ್ನುತ್ತಾ ಜಾನ್ ಟಿಕೇಟು ತೋರಿಸಿದ. ಟೆ೦ಟಿನ ಒಳ-ವಿನ್ಯಾಸವನ್ನು ನೋಡುವ ಕುತೂಹಲದಿ೦ದ,  ಎಲ್ಲರೂ ಗೇಟ್-ಕೀಪರ್-ಗೆ ಟಿಕೇಟು ತೋರಿಸಿ ಒಳ ಹೋದೆವು.    ನಮ್ಮ ಊಹೆಗೂ ಮೀರಿ ಟೆ೦ಟು ಕಲಾತ್ಮಕವಾಗಿತ್ತು. ಮರದ ಗೂಟಗಳು ಪಿಲ್ಲರ್-ಗಳಾದರೆ,  ತಗಡಿನ ಶೀಟುಗಳು ಮೇಲ್ಛಾವಣಿಯಾಗಿತ್ತು. ಟೆ೦ಟಿನ ಮು೦ಭಾಗ ಮಾತ್ರ ಗೋಡೆಯಿ೦ದ ಕವರ್ ಮಾಡಿದ್ದರು.  ಎಡಕ್ಕೆ-ಬಲಕ್ಕೆ ಫುಲ್ ಓಪನ್-ಸೀನು. ಅಕ್ಕ-ಪಕ್ಕದ ಖಾಲಿ ಸೈಟುಗಳು ಕಾಣುತ್ತಿದ್ದವು.  ಆಸನ ವ್ಯವಸ್ಥೆಯ೦ತೂ ಅತಿ-ಅದ್ಭುತ.  ಒ೦ದಷ್ಟು ಕಬ್ಬಿಣದ ಕುರ್ಚಿಗಳನ್ನು ಸಾಲಾಗಿ ಜೋಡಿಸಲಾಗಿತ್ತು. ಕೆಲವು-ಕಡೆ ದೊಡ್ಡ ಮರದ ಬೆ೦ಚುಗಳು,  ಪರದೆಯ ಹತ್ತಿರ ವಿಶಾಲವಾದ ಖಾಲಿ ಜಾಗವಿತ್ತು.  ಪ್ರೇಕ್ಷಕ ದೊರೆಗಳು ಅಲ್ಲಲ್ಲಿ ಗು೦ಪು-ಗು೦ಪಾಗಿ ಕುಳಿತಿದ್ದರು.  ಸುತ್ತಮುತ್ತ ಯಾರೂ ಇಲ್ಲದ ಜಾಗ ಹುಡುಕಿ,  ಬೆ೦ಚಿನ ಮೇಲೆ ಕುಳಿತೆವು.    " ಇವರು ಎಲ್ಲಾ ಬಗೆಯ ಕಸ್ಟಮರ್-ಗಳನ್ನು ತಲೆಯಲ್ಲಿ ಇಟ್ಟುಕೊ೦ಡೆ ಇ೦ಟೀರಿಯರ್ ಡಿಜೈನು ಮಾಡಿದಾರೆ. ಫ್ರೆ೦ಟು ಖಾಲಿ ಜಾಗ ಬಿಟ್ಟಿರೋದು &lt; ಮನೆಯಿ೦ದ ಚಾಪೆ-ಹಾಸಿಗೆ ತ೦ದು ಮಲಕ್ಕೊ೦ಡು ಸಿನಿಮಾ ನೋಡುವವರಿಗೆ &gt; ಅಥವಾ ಅಭಿಮಾನಿಗಳಿಗೆ ಜೋಶ್ ಬ೦ದ್ರೆ ಪರದೆ ಮು೦ದೆ ಹೋಗಿ ಡಾನ್ಸು ಮಾಡಬಹುದು. ಇನ್ನೂ ಸುತ್ತ-ಮುತ್ತಾ ಗೋಡೆಗಳೇ ಇಲ್ಲದಿರುವುದರಿ೦ದ &lt; ಟೆ೦ಟ್ ಹೊರಗೆ ಸೈಕಲ್-ಬೈಕು ನಿಲ್ಲಿಸಿಕೊ೦ಡು ಅದರ ಮೇಲೆ ಕೂತ್ಕೊ೦ಡೆ ಸಿನಿಮಾ ನೋಡಬಹುದು&gt;. ಅದೇ ಡ್ರೈವ್-ಇನ್ ಥಿಯೇಟರ್ ಇರುತ್ತಲ್ಲಾ ಹಾಗೆ.  " ಎ೦ದು ಜಾನ್ ಟೆ೦ಟ್-ವರ್ಣನೆಯಲ್ಲಿ ತೊಡಗಿದ.    ಒ0ದೆರೆಡು ಜಾಹಿರಾತುಗಳ ತರುವಾಯ ಸಿನಿಮಾ ಅಧಿಕ್ರುತವಾಗಿ ಪ್ರಾರ೦ಭವಾಯಿತು.    "ಅಯ್ಯಯ್ಯೋ!!! ಸ್ಟೇಜ್ ಮೇಲೆ ಯಾರೋ.  ಆರ್ಕೇಸ್ಟ್ರಾ ಮಾಡ್ತಾ ಇರೋ ಹಾಗಿದೆ.  ಏನ್ ಅಕೌಸ್ಟಿಕ್ಸಪ್ಪಾ!!!! ಮಾತಾಡೋದು ನಾಯಿ ಬೊಗುಳುವ ರೀತಿ ಕೇಳಿಸ್ತಿದೆ.  ಸ್ವಲ್ಪಾನು ಸೌ೦ಡ್ ವೇರಿಯೇಷನ್ಸ್ ಇಲ್ಲಾ. ಥೂತ್ ".  ರೆಡ್ಡಿ ಬೋ.  ಎ೦ದು ಬರುತ್ತಿದ್ದ ಶಬ್ಧ ಕೇಳಿ ತಲೆ ಚಚ್ಚಿಕೊ೦ಡ.    ಸಿನಿಮಾ ಸಾ೦ಗವಾಗಿ ಮು೦ದುವರೆಯಿತು.    ನಾಯಕ,  ನಾಯಕಿಯನ್ನು ನೋಡಿದ.  ಸೂಪರ್ ಆಗಿದ್ದಳು. ಅವನಿಗೆ ಲವ್ ಶುರುವಾಯಿತು.  ಪ್ರಪೋಸ್ ಮಾಡಿದ.  ಹೀಗೆ ಪ್ರೀತಿ(ಸಿನಿಮಾ) ಶುರುವಾಗಿ ಇಪ್ಪತ್ತು ನಿಮಿಷಗಳೂ ಕಳೆದಿರಲಿಲ್ಲ.  ಹಾಡಿನಲ್ಲಿ ನಾಯಕ - ನಾಯಕಿಗೆ ಮುಖ-ಮೂತಿ ನೋಡದೆ ಮುತ್ತಿನ ಮಳೆಗರೆಯುತ್ತಿದ್ದಾನೆ.  ಮೂವರೂ ಸ್ವಲ್ಪವೂ ಮಿಸುಕಾಡದ೦ತೆ ಹಾಡಿನಲ್ಲಿ ತಲ್ಲೀನರಾಗಿದ್ದೆವು. ಹಾಡು ಮುಗಿಯಿತು. ಒ೦ದಷ್ಟು ಸ್ಪೀಕರ್-ಗಳು ಸುಮ್ಮನಾದವು.  ಸಿನಿಮಾ ಪ್ರೀತಿಯ ಮೇಕ್-ಬ್ರೇಕ್ ಪ್ರಹಸನದೊ೦ದಿಗೆ ಮು೦ದುವರೆಯಿತು.    " ಹೀರೊ ನೋಡಿದ್ರೆ ಕಾಮುಕನ ರೀತಿ ಕಾಣ್ತಾ ಇದಾನೆ.  ಅಲ್ಲಾ!! ಸರಿಯಾಗಿ ಪ್ರಪೋಸ್ ಕೂಡ ಮಾಡಿಲ್ಲ.  ಹೀರೋಯಿನ್ ಮೇಲೆ ಹಿ೦ಗಾ ದಾಳಿ ಮಾಡೋದು. ? ಛೇ. ಛೆಛೆಛೆ " ನಾಯಕನ ಪಾತ್ರದ ಬಗ್ಗೆ ಜಾನ್ ತನ್ನ ಅಸಮಧಾನ ವ್ಯಕ್ತಪಡಿಸಿದ. ಅದೂ ಎಲ್ಲಾ ಮುಗಿದ ಮೇಲೆ!!?   . ಸ್ವಲ್ಪ ಹೊತ್ತಿನಲ್ಲಿಯೇ.  ಮೂವರೂ ಕುಷ್ಠ ರೋಗಿಗಳ೦ತೆ ಕೈ-ಕಾಲು ಪರ-ಪರ ಕೆರೆದುಕೊಳ್ಳ ಹತ್ತಿದೆವು. " ಅಯ್ಯೋ. !!!.  ಎ೦ಥದೋ ಇದು. ? ಸೊಳ್ಳೆಗಳು ಈ-ಪಾಟಿ ಕಚ್ತಾ ಇದಾವೆ.  ಹಾಳಾದವು ರಕ್ತ ಕುಡಿಯೋದು ಅಲ್ಲದೆ.  ಗುಯ್-ಯ್ ಅ೦ತ ಇರಿಟೇಟಿ೦ಗ್ ಸದ್ದು ಮಾಡ್ತವೆ ".  ಚಟಾರ್-ಪಟಾರ್ ಎ೦ದು ಕೆನ್ನೆಯ ಮೇಲೆ ಬಡಿದು ಕೊಳ್ಳುತ್ತಾ ಹೇಳಿದೆ.  ಬೆತ್ತಲೆ-ಕಾಲುಗಳು ಸೊಳ್ಳೆಗಳ ಹಾವಳಿಯಿ೦ದ ತತ್ತರಿಸಿದ್ದರಿ೦ದ ಚಕ್ಕಳಮ್-ಬಕ್ಕಳ ಹಾಕಿ ಕುಳಿತೆವು.    " ಹ್ಹಾ!! ಮೊದಲೇ ಗೊತ್ತಿದರೆ ಸೊಳ್ಳೆ-ಕಾಯಿಲ್ ಆದರೂ ತ೦ದು,  ಹಚ್ಚಿ ಕೂರಬಹುದಿತ್ತು. " ಎನ್ನುತ್ತಾ ರೆಡ್ಡಿ ಕಿವಿ-ಬಳಿ ಸುಳಿದಾಡುತ್ತಿದ್ದ ಸೊಳ್ಳೆ ಹೊಡೆದ.    ಕೆಲವರು ತಮ್ಮ ಅಗಾಧ-ದೇಹ ಚಾಚಿ ನಿದ್ದೆ ಹೊಡೆಯುತ್ತಿದ್ದರು. ಅಲ್ಲೊಬ್ಬ ಸೆಖೆ ತಾಳಲಾರದೆ ಮೇಲ೦ಗಿ ಕಳಚಿ ಅರೆಬೆತ್ತಲೆಯಾಗಿ ಕುಳಿತಿದ್ದ.  ಬಹುಶಃ ಸೊಳ್ಳೆ ಅವನಿಗೆ ಕಚ್ಚಲು ಹೋದರೆ "ನೀಡಲ್" ಮುರಿದು ಹೋಗಬಹುದೇನೊ. ? ಪರದೆಯ ಹತ್ತಿರದಲ್ಲಿಯೇ ಪ್ಲಾಸ್ಟಿಕ್ ಲೋಟಕ್ಕೆ ಸಾರಾಯಿ ಸುರಿದುಕೊ೦ಡು ಕುಡಿಯುತ್ತಿರುವವನನ್ನು ಕ೦ಡು ಜಾನ್" ಅಲ್ ನೋಡೊ.  ಅವನ ಗಾ೦ಚಲಿ!!. , ಸಾರಾಯಿ ಕುಡಿಯುತ್ತಾ ಸಿನಿಮಾ ನೋಡ್ತಿದಾನೆ.  ಈ ಅದ್ಭುತ ಫೀಚರ್ ಯಾವ ಮಲ್ಟಿಪ್ಲೆಕ್ಸ್ ಗಳಲ್ಲಿ ಇರುತ್ತೆ. ? "ಎ೦ದ. ನಾಗರಿಕ-ಸಮಾಜದಿ೦ದ ಸರಿರಾತ್ರಿಯಲಿ ಬಹುದೂರ ಬ೦ದ ಅನುಭವವಾಯಿತು.  ಆದರೂ ವ್ಯಕ್ತಿ-ಸ್ವಾತ೦ತ್ರ್ಯದ ಪರಮಾವಧಿ ತಲೆ ತಿರುಗಿಸುವ೦ತಿತ್ತು.               3            ಆಫ್-ಸ್ಕ್ರೀನ್ ಗೋಜಲುಗಳ ನಡುವೆ,  ಆನ್-ಸ್ಕ್ರೀನ್ ಕಥೆಯ ಇ೦ಟರ್-ವಲ್,  ಬ೦ದು ಹೋಗಿದ್ದೆ ತಿಳಿಯಲಿಲ್ಲ.  ತೆರೆಯ ಮೇಲೆ ಪ್ರೇಮ-ಕಥೆಯೊ೦ದು,  ವಿಚಿತ್ರ ತಿರುವುಗಳನ್ನು ಪಡೆಯುತ್ತಿತ್ತು.  ಹಾಡು-ಭವ್ಯ ಸೀನರಿಗಳು ಕಣ್ಣು ಕುಕ್ಕಿಸುವ೦ತಿದ್ದವು.    ಇಷ್ಟರಲ್ಲಿ ಮತ್ತೊ೦ದು ಬಯಲುನಾಟಕ ಪ್ರಾರ೦ಭವಾಯಿತು. ಸಾರಾಯಿ ಕುಡಿಯುತ್ತಿದ್ದ ಕುಡುಕ್-ಸಾರು,  ಕಿಕ್ ಹೆಚ್ಚಾಗಿ ಪಕ್ಕದವನ ಜೊತೆ ಕ್ಯಾತೆ ತೆಗೆದು,  ಜಗಳ ಆರ೦ಭಿಸಿದ. ಸುಮ್-ಸುಮ್ಮನೆ ಎ೦ದು ಶುರುವಾದ ಜಗಳ ಕುಡುಕ ಮತ್ತು ಸೊ-ಕಾಲ್ಡ್-ಸಜ್ಜನ್ ಪ್ರೇಕ್ಷಕನ ಗು೦ಪಿನ ಮಧ್ಯೆ,  ಕೈ-ಕೈ ಮಿಲಾಯಿಸುವ ಹ೦ತಕ್ಕೆ ತಲುಪಿತು.  ಒ೦ಟಿ-ಕುಡುಕ ದೆವ್ವ ಮೈಮೇಲೆ ಬ೦ದವನ೦ತೆ, ಎಲ್ಲಿ೦ದಲೋ ಇಟ್ಟಿಗೆಯೊ೦ದನ್ನು ಹೊತ್ತು ತ೦ದು,  ಹೊಡೆಯಲು ಅಟ್ಟಿಸಿಕೊ೦ಡು ಓಡಿದ.  ಉಳಿದವರು ಹೆದರಿ ಹಿ೦ದೆ-ಹಿ೦ದೆ ಓಡಿದರು.    ಅಯ್ಯೋ ಇಲ್ಲಿ ಏನು ಬೇಕಾದರೂ ನಡೆಯಬಹುದು.  ಯಾರು-ಯಾರನ್ನು ಸಾಯಿಸ್ತಾರೋ. ? ಬನ್ರೋ. ಲೆ.  ನಾವು ಮನೆಗೆ ಹೋಗೋಣ " ಎ೦ದು ಹೆದರುತ್ತ ರೆಡ್ಡಿ ಹೊರಡಲು ಸಜ್ಜಾದ.    ಇಟ್ಟಿಗೆಯಲ್ಲಿ ಹೋಡೆಯಲು ವೀರಾವೇಷದಿ೦ದ ಮು೦ದೆ-ಮು೦ದೆ ಬರುತ್ತಿದ್ದನೇ ಹೊರತು,  ತಲೆ-ಚಚ್ಚುವ ಪುಣ್ಯದ ಕೆಲಸ ಮಾಡಲಿಲ್ಲ. ಇಷ್ಟು ಅಪಾಯಕಾರಿ ಸನ್ನಿವೇಶವೂ೦ದು ಕಣ್ಣ-ಮು೦ದೆ ನಡೆಯುತ್ತಿದ್ದರೂ ಮಾಸ್-ಪ್ರೇಕ್ಷಕರು ಏನೂ-ಆಗದವರ೦ತೆ,  ಸ್ಪ೦ದನಾರಹಿತವಾಗಿ ಕುಳಿತಿದ್ದರು. ಬಹುಶಃ ಇದು ಟೆ೦ಟ್-ನಲ್ಲಿ ನಡೆಯುವ ಮಾಮೂಲಿ ಉಪಕಥೆಗಳಿದ್ದಿರಬೇಕು.    ಹೆದರಿಕೆಯಾಗಿ ನಾವು ಹೊರಡುವ ಹ೦ತದಲ್ಲಿದ್ದೆವು.  ಅಷ್ಟರಲ್ಲಿ ಇನ್ನೊಬ್ಬ ದಾ೦ಡಿಗ ಮಿ೦ಚಿನ೦ತೆ ನುಗ್ಗಿ,  ಹಾರಾಡುತ್ತಿದ್ದ ಕುಡುಕನಿ೦ದ ಇಟ್ಟಿಗೆಯನ್ನು ಕಸಿದುಕೊ೦ಡು, ನಾಲ್ಕು-ಏಟು ಬಲವಾಗಿಯೇ ಬಾರಿಸಿದ.  ಕುಡುಕನ ಮುಖದಿ೦ದ ರಕ್ತ ಸುರಿಯಿತು. ನಿತ್ರಾಣನಾಗಿ ನೆಲದ ಮೇಲೆ ಕುಸಿದು ಬಿದ್ದ.  ಆಮೇಲೆ ಏನಾಯ್ತೊ ಕಾಣೆ.   ವಾಪಾಸ್ ಬ೦ದು ಬೆ೦ಚಿನ ಮೇಲೆ ಕುಳಿತೆವು. ಸಿನಿಮಾ ಮು೦ದೆ-ಸಾಗಿತು.              4            Seen 3 : 1:00 am Monday ದುರ೦ತ ಪ್ರೇಮ ಕಥೆ ನೋಡಿ ಮನಸ್ಸು ಭಾರವಾಗಿತ್ತು.  ಸಿನಿಮಾದ ಟೆಕ್-ನಿಕಲ್ ಪಾರ್ಟ್ ಬಗ್ಗೆ ಚರ್ಚೆ ಮಾಡುತ್ತಾ,  ರಸ್ತೆಯ ಬದಿಯಲ್ಲಿದ್ದ ಜಲ್ಲಿ-ರಾಶಿಯ ಮೇಲೆ ಕುಳಿತಿದ್ದೆವು.    ಕತ್ತಲೆಯ-ಸಾಮ್ರಾಜ್ಯದಲ್ಲಿ ಸ್ಟ್ರೀಟ್-ಲೈಟ್ ಬೆಳಕಿನ ಹೊರತಾಗಿ,  ಬೆಳಕಿನ ಮೂಲಗಳು ಯಾವುದೂ ಇರಲಿಲ್ಲ.  ರಸ್ತೆ ಮಧ್ಯದಲ್ಲಿಯೇ !! ಸಾಮೂಹಿಕ-ಸ೦ಭೋಗದಲ್ಲಿ ತೊಡಗಿದ್ದ,  ಮೂರ್ನಾಲ್ಕು ನಾಯಿಗಳ ಹೊರತಾಗಿ,  ಯಾವ ಜೀವ-ಜ೦ತುವೂ ನಮ್ಮ ನೋಟದ ಮಿತಿಯಲ್ಲಿ ಕಾಣಸಿಗಲಿಲ್ಲ.     ಎಷ್ಟು-ಹೊತ್ತು ಕಾದರೂ ನೋ.  ಬಸ್.  ಸುಮ್ಮನಿರಲಾಗದೇ ಆಚೆ-ಈಚೆ ಕಣ್ಣಾಡಿಸಿ. , ಅ೦ಗಡಿ ಬೋರ್ಡುಗಳನ್ನು ನೋಡುತ್ತಾ ಕುಳಿತೆ.    ಅ೦ಗಡಿಯ ಮೇಲೆ ಸಿನಿಮಾ-ನಾಯಕಿಯೊಬ್ಬಳು ಮಳೆಯಲ್ಲಿ-ನೆನೆಯುತ್ತಿರುವ ಹಾಟ್-ಹಾಟ್ ಕಟೌಟು,  ಅವಳ ಪಾದದಲ್ಲಿ ದ್ರಾಕ್ಷಿ-ಸೇಬು-ಬಾಳೆ-ಕಿತ್ತಳೆ ಹಣ್ಣುಗಳ ಫೋಟೊ ಇತ್ತು.    ಸಾಮಿ-ಜ್ಯೂಸ್-ಸೆ೦ಟರ್ ಎ೦ದು ದೊಡ್ಡದಾಗಿ ಬೋರ್ಡು ಬರೆಯಲಾಗಿತ್ತು. ಆ ಬ್ಯಾನರಿನಲ್ಲಿ ಎಲ್ಲವೂ ಅಸ೦ಭದ್ದವಾಗಿದ್ದರೂ, ಆದರ ಹಿ೦ದಿನ ಮಾಸ್ಟರ್-ಮೈ೦ಡ್ ಮೆಚ್ಚಲೇಬೇಕು. ಆ ಸಿನಿಮಾ ತಾರೆ ತಾನು ಜ್ಯೂಸ್ ಸೆ೦ಟರ್-ಗೂ ಅ೦ಬಾಸಿಡರ್ ಆಗಿರುವುದನ್ನು ಕಣ್ಣಾರೆ ನೋಡಿದರೆ ಆತ್ಮಹತ್ಯೆ ಮಾಡಿಕೊಳ್ಳುವಳೇನೊ!!?   ಇನ್ನೊ೦ದು ಅ೦ಗಡಿಯ ಮೇಲೆ ದೊಡ್ಡ ಬಾಡಿ-ಬ್ಯುಲ್ಡರ್!!, ದೇಹ ಪ್ರದರ್ಶಿಸುತ್ತಿರುವ ಚಿತ್ರವಿತ್ತು. ಆಶ್ಚರ್ಯವೆ೦ದರೇ ಆ ಬಾಡಿ ಬ್ಯುಲ್ಡರ್-ನ ತಲೆ ತೆಗೆದು ಹಾಕಿ,  ಆ ಜಾಗದಲ್ಲಿ ಒ೦ದು ಕೋಳಿ ತಲೆಯನ್ನು ಜೋಡಿಸಲಾಗಿತ್ತು.    ಕಾದಿರ್ ಚಿಕನ್ ಸ್ಟಾಲ್ ಎ೦ದು ಬೋರ್ಡು ಬೇರೆ ನೇತುಹಾಕಿದ್ದರು.  ಇದಪ್ಪ ವರಸೆ ಅ೦ದ್ರೆ !!! ತನ್ನ ಅ೦ಗಡಿಯ ಕೋಳಿಗಳು ಮಾ೦ಸಖ೦ಡಗಳೊ೦ದಿಗೆ ಆರೋಗ್ಯವಾಗಿವೆ,  ಎ೦ಬ ಸ೦ದೇಶವನ್ನು ತನ್ನ ಗ್ರಾಹಕನಿಗೆ ರವಾನಿಸಿ,  ಮಾರ್ಕೆ೦ಟಿ೦ಗ್ ತ೦ತ್ರಜ್ನಾವನ್ನು ರೀಡಿಫೈನ್ ಮಾಡಿದ್ದ.    ಸತ್ತವರ-ಸಾಧಕರ ಕಟೌಟುಗಳು ಸರ್ಕಲ್-ಗಳಲ್ಲಿ,  ಬಸ್ಟಾ೦ಡುಗಳಲ್ಲಿ ರಾರಾಜಿಸುವುದನ್ನು ನಾನು ನೋಡಿದ್ದೇನೆ.  ಆದರೆ ತಮ್ಮ ಮದುವೆಗೆ ಶುಭ-ಕೋರಿಕೊ೦ಡು,  ಪ್ರಖ್ಯಾತ ಸೆಲೆಬ್ರೆಟಿಯೊಬ್ಬ ಹೆಗಲ-ಮೇಲೆ ಕೈಹಾಕಿಯೋ ಅಥವಾ ತಲೆಮೇಲೆ ಅಕ್ಕಿ-ಕಾಳು ಹಾಕುತ್ತಿರುವ೦ತೆಯೋ ಫೋಟೊ ತೆಗೆಸಿಕೊ೦ಡು ಸಿಕ್ಕಸಿಕ್ಕಲ್ಲಿ ಅ೦ಟಿಸಿದ್ದನ್ನು ನೋಡಿ ಅಚ್ಚರಿಯಾಯಿತು.  ನಿಜವಾಗಲೂ ಕ್ರೇಜಿ-ಪೀಪಲ್ ಯಾರ್.               5             1:30 am  ರಾತ್ರಿ ಬೀಟ್ ಪೋಲೀಸು,  ಸೈಕಲ್ ತುಳಿದುಕೊ೦ಡು ವಿಷಲ್ ಊದುತ್ತಾ ಬರುತ್ತಿದ್ದ.  ರಾತ್ರಿಹೊತ್ತಿನಲ್ಲಿ ವಿಷಲ್ ಸದ್ದನ್ನು ನಾವೂ ಕೇಳಿದ್ದೆವಾದರೂ,  ಅದನ್ನು ಪೋಲಿಸುಮಾಮ ಊದುತ್ತಾ ತಿರುಗುತ್ತಾನೆ೦ದು ತಿಳಿದಿರಲಿಲ್ಲ.    ನಮ್ಮೆಲ್ಲಾ ಅಭಿನಯ ಸಾಮರ್ಥ್ಯವನ್ನು ಬಳಸಿ,  ನಾವು ಸಿನಿಮಾ ನೋಡಲು ಬ೦ದ ನಿರಪರಾಧಿಗಳು ಎ೦ಬುದನ್ನು ಅವನಿಗೆ ಮನದಟ್ಟು ಮಾಡಿಸಬೇಕಿತ್ತು.  ಕೇವಲ ಎರಡು ಟಿಕೇಟುಗಳು ಮಾತ್ರ ಇದ್ದವು.  ಇನ್ನೊ೦ದ್-ಟಿಕೇಟು ಛೇ೦ಜು ಈಸ್ಗೊಳುವಾಗ ಅವನಿಗೇ ಕೊಟ್ಟಿದ್ದರು. ಅದೂ ಅಲ್ಲದೆ ಸಿನಿಮಾ ಮುಗಿದು ಬಹಳ ಹೊತ್ತು ಸರಿದಿತ್ತು.    ಪೋಲಿಸು,  ಪೀಪಿ ಊದುತ್ತಾ, ಬಹಳ ಆತುರಾತುರವಾಗಿ ನಮ್ಮಕಡೆ ಬ೦ದು,  ಮುಖದ ಮೇಲೆ ಟಾರ್ಚ್ ಬಿಟ್ಟು,  ಬ೦ದ ವೇಗದಲ್ಲಿಯೇ.  ಸೈಕಲ್ ತಿರುಗಿಸಿ ವಾಪಾಸ್ ಹೊರಟು ಹೋದ.  ಮುದ್ದುಮುಖದ ಸ೦ಪನ್ನರೂ,  ಲೀನ ಮೈಕಟ್ಟಿನ ಪ್ಯಾದೆಗಳ೦ತಿದ್ದ ಮೂರು ಬಾಲಕರನ್ನು ನೋಡಿ,  ಸ್ರುಷ್ಟಿಯ ಯಾವುದೇ ಜೀವ-ಜ೦ತುಗಳಿಗೆ,  ನಮ್ಮಿ೦ದ ತೊ೦ದರೆಯಾಗಲು ಸಾಧ್ಯವೇ ಇಲ್ಲವೆ೦ದು ಅನಿಸಿ ಹೊರಟುಹೋದನೇನೊ. ?  ಅವನು ಅತ್ತ ಹೋಗುತ್ತಿದ್ದ೦ತೆ ಜಾನ್ " ಸ್ಟ್ರೀಟ್-ಲೈಟ್ ಕೇಳಗೆ ನಿ೦ತಿದ್ರೂ.  ಟಾರ್ಚ್ ಬಿಟ್ಟು ಮುಖ ನೋಡ್ತಾನಲ್ಲೋ. , ಹೋಗಿದ್ದು ಒಳ್ಳೆದಾಯ್ತು.  ಪಿಟಿ-ಕೇಸು ಅದು-ಇದೂ ಅ೦ತ ಹೆದರಿಸಿ,  ಜೈಲಿಗೆ ಹಿಡ್ಕೊ೦ಡು ಹೋಗಿದ್ರೆ ಕಷ್ಟ ಇತ್ತು.  ಮನೆಯಲ್ಲಿ ಮಲಗುವುದೇ ಕರುಣಾಜನಕ ಸ್ಥಿತಿ.  ಅ೦ತಹದ್ರಲ್ಲಿ ಜೈಲು-ಸೆಲ್ಲು ಅ೦ದ್ರೆ ಸತ್ತೇ ಹೋಗ್ತಿದ್ವಿ ಅಷ್ಟೆ. ".  ಎ೦ದ.    ನಮ್ಮನ್ನೂ ಜೈಲಿಗೆ ಹಾಕಬಹುದು ಎ೦ದು ಉತ್ಪ್ರೇಕ್ಷೆಯಾಗಿ ಹೇಳಿದ್ದಕ್ಕೆ,  ರೆಡ್ಡಿ. "ಹೌದೌದು.  ಏನು ಸಾಧನೆ ಮಾಡಿದೀವಿ ಅ೦ತ ಜೈಲಿಗೆ ಹಾಕ್ತಾರೊ. " ಎನ್ನುತ್ತಾ ಹೊಟ್ಟೆ ಹಿಡಿದುಕೊ೦ಡು ನಗತೊಡಗಿದ.    ಹೊತ್ತು ಕಳೆದ೦ತೆ ಅಡ್ವೇ೦ಚರ್ ಮುಖವಾಡ ಕಳಚಿ ಬೀಳುತ್ತಾ,  ಕೊ೦ಚ-ಕೊ೦ಚ ಭಯ ಮನೆ ಮಾಡತೊಡಗಿತು.  ಏನೇ ಆಗಲಿ ಬಸ್ಸು!! ಬ೦ದೇ ಬರಬಹುದು,  ಎ೦ಬ ಆಶಯದಿ೦ದ ಕಾಯುತ್ತಿದ್ದೆವು.  ಆಗಲೇ ಇಬ್ಬರೂ. , ನನ್ನ ಮೇಲೆ ಗುರ್ ಎನ್ನತೊಡಗಿದ್ದರು.     ಒ೦ದಷ್ಟು ಕ೦ಪನಿ-ಕ್ಯಾಬುಗಳಿಗೆ ಕೈ ತೋರಿಸುತ್ತಾ ಲಿಫ್ಟ್ ಕೇಳಿದೆವಾದರೂ ಪ್ರಯೋಜನವಾಗಲಿಲ್ಲ.    ಸೈಕಲ್ ಮೇಲೆ ದೊಡ್ಡ ಕ್ಯಾನು ಕಟ್ಟಿಕೊ೦ಡ, ನಿಶಾಚರಿ-ಜೀವಿಯೊ೦ದು, ಕತ್ತಲನ್ನು ಸೀಳಿಕೊ೦ಡು ಬರುತ್ತಿದ್ದ ದ್ರುಶ್ಯ ಕಾಣಿಸಿತು.  ಕಾಫಿ-ಟೀ ಮಾರುವವನು!!! ರೈಲ್ವೆ ಸ್ಟೇಷನ್ ಹತ್ತಿರ,  ಪಾರ್ಕುಗಳಲ್ಲಿ, ಕೋರ್ಟುಗಳ ಬಳಿ ಹೀಗೆ ಜನಸ೦ದಣಿ ಇರುವೆಡೆಗಳಲ್ಲಿ ಕ್ಯಾನು ಹಿಡಿದುಕೊ೦ಡು ಚಹಾ ಮಾರುವುದನ್ನು ನೋಡಿದ್ದೆ. ಆದರೆ ನರ-ಮನುಷ್ಯರ ವಾಸನೆಯೇ ಇಲ್ಲದ ಈ ಕತ್ತಲೆ ಕಾಡಿನಲ್ಲಿ ಕಾಫಿ-ಟಿ ಯಾರಿಗೆ ಮಾರುತ್ತಾನೊ ಎ೦ದು ಯೋಚಿಸಿ ಅಚ್ಚರಿಯಾಯಿತು.   ಈ ಅನುಮಾನವನ್ನು ನನ್ನ ಮಿತ್ರರ ಮು೦ದೆ ಅರುಹಿದಾಗ ಮಿಶ್ರ ಪ್ರತಿಕ್ರಿಯೆ ವ್ಯಕ್ತವಾಯಿತು.   " ಇಷ್ಟು ಹೊತ್ತಿನಲ್ಲಿ ದೆವ್ವಗಳಿಗೆ ಟೀ-ಹ೦ಚುವ ಕಾ೦ಟ್ರಾಕ್ಟು ಪಡೆದಿರಬೇಕು.  ನಮ್ಮಜ್ಜ ಬದುಕಿದ್ದಾಗ ಸೇರುಗಟ್ಟಲೆ ಟೀ ಕುಡಿತಿದ್ದರು.  ಸತ್ತ ಮೇಲೆ ದೆವ್ವ-ಭೂತ ಆಗಿದ್ರೂ ಕಾಫಿ-ಟೀ ಕುಡಿಯೋದು ಬಿಟ್ಟಿರಲ್ಲ.  " ಎ೦ದು ಜಾನ್ ಹೇಳಿದ.    " ಅಯ್ಯೋ.  ಈ ಊರಲ್ಲಿ ದೆವ್ವಗಳು ಎಲ್ಲಿ೦ದ ಬರಬೇಕೋ. ? ಪವರ್-ಫುಲ್ ಹೆಣ್ಣು ದೇವರುಗಳೇ ಊರು ತು೦ಬಾ ಇವೆ.  ಮೊನ್ನೆ ಯಾವುದೋ ಹೆ೦ಗಸರ ದ೦ಡು ಕಳಸ ಹೊತ್ತು ಮೆರವಣಿಗೆ ಹೋಗ್ತಾ ಇತ್ತು.  ಅವರಲ್ಲಿ ಸುಮಾರು ಜನಗಳು ಮೈಮೇಲೆ ದೇವರು-ಬ೦ದು ಕುಣಿಯುತ್ತಿದ್ದರು.  ಜನ ಹೆದರಿಕೊ೦ಡು ಕೈ-ಮುಗೀತಾ ನಿ೦ತಿದ್ದರು. ದೇವ್ರು ಅ೦ದ್ರೆ ಫುಲ್ ಫ್ರೆ೦ಡ್ಲಿ ಆಗಿರಬೇಕಪ್ಪ.  ಸುಮ್-ಸುಮ್ಮನೆ ಗಾಬರಿ ಮಾಡಿಸಬಾರದು.  " ಎನ್ನುತ್ತಾ. , ರೆಡ್ಡಿ!! ಇಲ್ಲಿನ ದೇವರುಗಳಿಗೆ ಕನ್ನಡ ಬರುವುದಿಲ್ಲ ಎ೦ಬ ಗ್ಯಾರೆ೦ಟಿಯಲ್ಲಿ ಸರ್ವ೦ತರ್ಯಾಮಿ-ದೇವರಿನ ಮೇಲೇ ಕಾಮೆ೦ಟು ಮಾಡಿದ.    ಚಹಾ ಮಾರುವವನು ಹತ್ತಿರಾದ ಮೇಲೆ,  ಅವನನ್ನು ಅಡ್ಡಗಟ್ಟಿ. , ಮೂವರೂ ಚಹಾ ಹೀರಿದೆವು.  ಲಾರಿ-ಡ್ರೈವರುಗಳು,  ಕ೦ಪನಿಗಳ ರಾತ್ರಿ-ಪಾಳಿ ವಾಚ್-ಮ್ಯಾನ್ ಗಳೂ.  ತನ್ನ ಅಧಿಕ್ರುತ ಕಸ್ಟಮರ್-ಗಳೆ೦ದು ತಿಳಿಸಿದ.    ಈ ಜಾಗದಲ್ಲಿ ಬಸ್ಸಿಗಾಗಿ ಕಾಯುತ್ತಿರುವ ನಮ್ಮನ್ನು ಮೂರ್ಖ ಶಿಖಾಮಣಿಗಳೆ೦ದು,  ಇಷ್ಟು ಹೊತ್ತಿನ ಮೇಲೆ ಬಸ್ಸು ಇಲ್ಲವೆ೦ದೂ,  ಇದು ತು೦ಬಾ ಡೇ೦ಜರ್ ಸ್ಥಳವೆ೦ದೂ,  ಆದಷ್ಟು-ಬೇಗ ಮನೆ ಸೇರಿರೆ೦ದೂ ಬುದ್ಧಿವಾದ ಹೇಳಿದ.  ನನ್ನ ಮಿತ್ರರು ಕಣ್ಣು-ಕೆ೦ಪಗೆ ಮಾಡುತ್ತಾ ಗುರಾಯಿಸಿದರೂ.    "ನಾನೇನ್ರೋ ಮಾಡ್ಲಿ.  ಬಡ್ಡಿಮಗ ನಮ್ಮ ಮ್ಯಾನೇಜರು.  ಜಾಸ್ತಿ ಹೊತ್ತು ಕೆಲಸ ಮಾಡುಲು,  ಪುಸಲಾಯಿಸುವುದಕ್ಕಾಗಿ ರೈಲು ಬಿಟ್ಟಿದಾನೆ ಅನ್ಸುತ್ತೆ.  ನನ್ನದೇನು ತಪ್ಪಿಲ್ಲ. " ಎ೦ದು ಧೀನವಾಗಿ ಬೇಡಿಕೊ೦ಡೆ.  ಅವರ ಗಮನ ಸೇಫಾಗಿ ಮನೆ ಸೇರುವುದರ ಮೇಲೆ ಕೇ೦ದ್ರೀಕ್ರುತವಾಗಿತ್ತೇ ಹೊರತು,  ಯಾರು ತಪ್ಪು. ! ಯಾರು ಸರಿ. ! ಎನ್ನುವುದರ ಮೇಲೆ ಇರಲಿಲ್ಲ.  ಆದರೂ ಮನೆ ಸೇರಿದ ಮೇಲೆ ನನಗಿದೆ ಮಾರಿಹಬ್ಬ ಎ೦ದುಕೊ೦ಡೆ.    ಕೆಲವೇ ರೂಪಾಯಿಗಳಿಗೋಸ್ಕರ ಟೀ-ಮಾರುವವನು,  ರಾತ್ರಿಯೆಲ್ಲಾ ಸೈಕಲ್ ತುಳಿಯುತ್ತಾ ಕಾಫಿ-ಟೀ ಮಾರುವ ಸ್ಥಿತಿ ನೋಡಿ ಮರುಕ ಹುಟ್ಟಿತು.  " ಈಕ್ವಲ್ ಡಿಸ್ಟ್ರಿಬ್ಯೂಷನ್ ಆಫ್ ವೆಲ್ತ್ " ಎ೦ಬ ವಿಷಯದ ಮೇಲೆ ಸಣ್ಣ-ಚರ್ಚೆ ನಡೆಯಿತು.  ಕಾಲ್ನಡಿಗೆಯಲ್ಲಿ ಹೋಗುವ!!,  ಬೆಳಗಾಗುವುದರೊಳಗೆ ಮನೆ ಸೇರಬಹುದು ".  ಎ೦ದು ಮುತ್ತಿನ೦ತಹ ಉಪಾಯ ಹೇಳಿದ್ದಕ್ಕೆ, ರೆಡ್ಡಿ!!! ನಾನು ಅವನ ಕೊನೆ-ಆಸೆ ಕೇಳದೆಯೇ ಕೊಲ್ಲಲು ಹೊರಟಿದ್ದೇನೆ ಎ೦ಬ೦ತೆ ರೇಗಿಬಿಟ್ಟ.     " ಮಕ್ಕಳ!!! ದಾರಿಯುದ್ದಕ್ಕೂ ಕೇಬಲ್ ಗು೦ಡಿ ತೋಡುವವರು ಶೆಡ್ ಹಾಕಿ ಮಲಗಿದ್ದಾರೆ,  ಸ್ಲಮ್ ಗಳಿವೆ.  ಕತ್ತು ಕುಯ್ದು ದುಡ್ಡು ದೋಚುತ್ತಾರೆ ಅಷ್ಟೆ!!.  " ಎ೦ದ.    " ಉದ್ಯೋಗ ಅರಸಿ ತಮಿಳುನಾಡಿಗೆ ಹೋದ ಮೂವರು ಸಾಫ್ಟ್-ವೇರು ಕನ್ನಡಿಗರ ಮೇಲೆ ಮಾರಕ ದಾಳಿ !! ಭುಗಿಲೆದ್ದ ಜನಾ೦ಗೀಯ ದ್ವೇಷ.  ಹೆ೦ಗಿದೆಯೋ ನಿವ್ಸ್-ಪೇಪರ್-ಹೆಡ್ಡಿ೦ಗು.  ಜನ ರಚ್ಚಿಗೆದ್ದು ಹೋರಾಟ ಮಾಡ್ತಾರೆ.  ನಮ್ಮ ಫೋಟೊಗಳನ್ನು ಪದೆ-ಪದೆ ಜೂಮ್ ಮಾಡಿ ತೋರಿಸ್ತಾರೆ.  ಜಸ್ಟ್ ಇಮ್ಯಾಜಿನ್ ಹಾ!! ".  ಜಾನ್ ಏನೇನು ಕಲ್ಪಿಸಿಕೊಳ್ಳುತ್ತಿದ್ದ.    " ನಮ್ಮ ಜನ ಏನು ತಿಕ್ಕಲುಗಳು ಅ೦ದ್ಕೊ೦ಡ. ? &lt; ಅಷ್ಟು ಹೊತ್ತಿನಲ್ಲಿ ಗೆಣಸು-ಕೆತ್ತಕ್ಕೆ ಹೋಗಿದ್ರಾ. ? ಅವರು &gt; ಎ೦ದು ಪ್ರಶ್ನೆ ಮಾಡ್ತಾರೆ.  ಮೊದಲೇ ಸಾಫ್ಟ್-ವೇರು ಅ೦ದ್ರೆ ನಮ್ಮ ಮಾಸ್-ಜನಗಳಿಗೆ ಸಾಫ್ಟ್-ಕಾರ್ನರು ಇಲ್ಲ. ಹ೦ಗೆ ಆಗ್ಬೇಕು ಅವರಿಗೆ.  ದುಡ್ಡಿನ ಮದ ಹೆಚ್ಚಾಗಿ ಹೆ೦ಗೆ೦ಗೋ ಆಡ್ತಾರೆ ಎ೦ದು ಮೂದಲಿಸುತ್ತಾರೆ. ".  ರೆಡ್ಡಿ!! ಜನಗಳ ಮನಸ್ಸಿನಲ್ಲಿ ತನ್ನ ವ್ರುತ್ತಿಯ ಕುರಿತಾಗಿ ಇರಬಹುದಾದ ಸ್ಥಾನ-ಮಾನದ ಸಮಸ್ಯೆಯ ಬಗ್ಗೆ ಹೇಳಿಕೊ೦ಡ.   " ಕನ್ನಡ ಸಿನಿಮಾಗಳಲ್ಲಿ,  ನಾಯಕನಿಗೆ ವಿರುದ್ಧವಾಗಿ ಅಮೇರಿಕಾದ-ಸಾಫ್ಟ್-ವೇರ್ ಮದುಮಕ್ಕಳನ್ನು,  ಕಾಮೆಡಿಯಾಗಿ ತೋರಿಸಿ ನಮ್ಮ ಮಾನ ಹರಾಜು ಹಾಕ್ತಿದಾರೆ.  ಇದರ ಬಗ್ಗೆ ಕೋರ್ಟ್-ನಲ್ಲಿ ಕೇಸ್ ಹಾಕಬೇಕು " ಎ೦ದೆ.  ಎಲ್ಲರೂ ಅಹುದಹುದು ಎ೦ದರು.             6            ನಮ್ಮ-ಪಾಲಿಗೆ ವಿಧಿ ಇಷ್ಟು ಕ್ರೂರವಾಗಿ ವರ್ತಿಸಬಾರದಿತ್ತು.    ಹೈವೇ-ನಲ್ಲಿ ಸುಯ್ಯನೆ ಹೋಗುತ್ತಿದ್ದ, ಯಾವೊ೦ದು ಕಾರು-ಕ್ಯಾಬು-ಲಾರಿಗಳೂ ನಿಲ್ಲಿಸಲೊಲ್ಲವೂ.  ಕಾಲ ಮದ್ಯ-ರಾತ್ರಿ ಯಿ೦ದ ತಡರಾತ್ರಿಯಾಗಿ ಮು೦ಜಾನೆಯ ಕಡೆ ಓಡುತ್ತಿತ್ತು.   ಸರಿಸುಮಾರು ೩ ಘ೦ಟೆ.   ನಮ್ಮ ಪಾಲಿಗೆ ಎಲ್ಲಾ ಮಾರ್ಗಗಳು ಮುಚ್ಚಿಹೋಗಿ,  ಮನೆಸೇರುವ ಆಸೆಯೇ ಕೈ-ಬಿಟ್ಟೆವು.  ಒಬ್ಬರಿಗೊಬ್ಬರು ಬಯ್ದುಕೊಳ್ಳುತ್ತಾ,  ತೂಕಡಿಸುತ್ತಾ,  ಪ್ರೆಸ್ಟೀಜ್ ಮರೆತು ಬೀದಿ-ನಾಯಿಗಳಿಗಿ೦ತಲೂ ಕಡೆಯಾಗಿ ರಸ್ತೆಯಲ್ಲಿ ನಿ೦ತಿದ್ದೆವು.    ಬ್ರುಹತ್ ಕಾ೦ಕ್ರೀಟ್-ಮಿಕ್ಸರ್ ಲಾರಿಯೊ೦ದು ನಮ್ಮ ಮು೦ದೆ ಸೀನು-ಹಾಕುತ್ತಾ ನಿ೦ತಿತು.  ಒಳಗಿನಿ೦ದ ಡ್ರೈವರು ಏರು-ಏರು ಎನ್ನುತ್ತಾ ಕೈ ಮಾಡಿ ಕೂಗಿದ.  ನಾವಿದನ್ನು ಖ೦ಡಿತಾ ಎಕ್ಸ್-ಪೆಕ್ಟ್ ಮಾಡಿರಲಿಲ್ಲ.  ಏನಾದರಾಗಲಿ!!, ಎ೦ದು ಧೈರ್ಯ ಮಾಡಿ ಟ್ರಕ್ ಏರಿದೆವು.  ಈ ರಾತ್ರಿ ನಮ್ಮ-ಪಾಲಿಗೆ ನಿಜವಾಗಲೂ ಟೂ-ಮಚ್. !!!.  ರೆಡ್ಡಿ ಡ್ರೈವರ್ ಕಡೆ ತನ್ನ ೫ ಬೆರಳುಗಳನ್ನು ತೋರಿಸುತ್ತಾ ಫಿಫ್ಟಿ ರುಪೀಸ್ ಎ೦ದು ಪದೆ-ಪದೆ ಹೇಳುತ್ತಿದ್ದ.  ಇದು ಸೈಡ್-ಅರ್ನಿ೦ಗ್ ಆದ್ದರಿ೦ದ ದುಡ್ಡಿನ ಬಗ್ಗೆ ಡ್ರೈವರು ಹೆಚ್ಚು ಜಿದ್ದು ಮಾಡಲಿಲ್ಲ. ಇದನ್ನು ನೋಡಿ ತಮ್ಮನ್ನು ಮೋಸಗೊಳಿಸುವನೋ ಎ೦ಬ ಭಯದಲ್ಲಿ ರೆಡ್ಡಿ,  ಮತ್ತೆ ಕೈ-ತೋರಿಸುತ್ತಾ ಫಿಫ್ಟಿ-ಫಿಫ್ಟಿ ಎ೦ದು ಹೇಳಿದ.  ಇ೦ತ ಸ೦ದಿಗ್ದತೆಯಲ್ಲೂ ಚೌಕಾಸಿ ವ್ಯವಹಾರ ನೋಡಿ ನಾನು-ಜಾನ್ ಅವನನ್ನು,  ತೆಪ್ಪಗಿರಲು ಹೇಳಿದೆವು.     ಅತಿ-ದೊಡ್ಡ ಟ್ರಕ್ಕಿನಲ್ಲಿ - ತಡರಾತ್ರಿಯಲಿ ಪಯಣ. ಲೈಫ್ ಈಸ್ ಬ್ಯೂಟಿಫುಲ್.    ಬಹುಶಃ ಭಾಷೆ ಗೊತ್ತಿದ್ದರೆ ತಡ-ರಾತ್ರಿ ಪಯಣದ,  ಅವನ ಜ೦ಬೂ-ಸವಾರಿಯ ರಹಸ್ಯವನ್ನು ತಿಳಿಯಬಹುದಿತ್ತು.  ತುರೈಪಾಕಮ್ ಬಳಿ ಲಾರಿಯಿ೦ದ ಇಳಿದು,  ಡ್ರೈವರಿಗೆ ೫೦ ರ ಜೊತೆಗೆ ೨೦ ರೂಪಾಯಿ ಸೇರಿಸಿ ಕೊಟ್ಟು ಅವನಿಗೆ ಧನ್ಯವಾದ ಹೇಳಿದೆವು.    ಮನೆ ಸೇರಿ ಮಲಗುವ ಹೊತ್ತಿಗೆ ಹೊತ್ತು-ಮೂಡುವ ಕುರುಹುಗಳು ಆಗಸದಲ್ಲಿ ಕಾಣುತ್ತಿದ್ದವು.   ಬೋರಿ೦ಗ್-ಸೋಮುವಾರ ನೆನೆದು ಕಣ್ಣು-ಮುಚ್ಚಿದಾಗ,  ರಾತ್ರಿ-ಕ೦ಡ ಒ೦ದೊ೦ದು ಪಾತ್ರಗಳೂ ಮನುಕುಲದ ಪ್ರತಿನಿಧಿಗಳ೦ತೆ,  ಕನಸಿನ ಸಾಮ್ರಾಜ್ಯವನ್ನು ಆಳಿದರು.      The -End     ನನ್ನ ರೂಮ್-ಮೇಟು ಮಹಾಷಯರಾದ ಜ್ಯಾಕ್-ಸನ್ ಮತ್ತು ಮೂರ್ತಿ ಗೆ ಒ೦ದು ದೊಡ್ಡ ಥ್ಯಾ೦ಕು!!! ಹೊಸ ಪೋಸ್ಟ್ ಹಾಕಿದಾಗ ನಿಮಗೊ೦ದು ನೋಟಿಫಿಕೇಷನ್ ಕಳಿಸಲು ನಿಮ್ಮ ಮೇಲ್ ಐಡಿಯನ್ನು ಎಲ್ಲಾದರು ಬಿಟ್ಟುಬಿಡಿ ವ೦ದನೆಗಳೊ೦ದಿಗೆ ಚೇತನ್    
