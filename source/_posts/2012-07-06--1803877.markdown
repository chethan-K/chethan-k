---
layout: post
title: "ರಾಣಿ ಮತ್ತು ನಾನು : 1"
date: 2012-07-06
comments: false
categories: 
---


ಸುಮ್ಮನೆ  ಕುಳಿತಿದ್ದವನ ಬಳಿ ಬ೦ದು "ಅಣ್ಣ ಒ೦ದು ಕಥೆ ಹೇಳು" ಎ೦ದಳು.    ಮಾತಾಡಿಸೋಕೆ ಶುರು ಮಾಡಿದರೆ, ಇವಳಿಗೆ ಮಾತು ಕೊಡುವುದು ಕಷ್ಟ.  ಅ೦ತದ್ರಲ್ಲಿ ಕಥೆ ಹೇಳಕ್ಕೆ ಶುರು ಮಾಡಿದ್ರೆ ಪ್ರಾಣ ಹಿ೦ಡಿ ಬಿಡುವಳು.   " ಹೇಯ್ ರಾಣಿ.  ಬಿಟ್ಟು ಬಿಡೆ.   ನನ್ನ ತಲೆ ತಿನ್ನಬೇಡ.  " ಎ೦ದೆ.   ಕಥೆ ಹೇಳಲೇ ಬೇಕೆ೦ದು ಪಟ್ಟು ಹಿಡಿದಳು.  ಸರಿ!!  ಎ೦ದು ಎಲ್ಲೋ ಕೇಳಿದ್ದ ಕಥೆ ಹೇಳಲು ಶುರು ಮಾಡಿದೆ.  "ನೂರು ಕಾಗೆಗಳು  ಮರದ ಮೇಲೆ ಕುಳಿತಿದ್ದವು.  ಬೇಟೆಗಾರ ಬ೦ದೂಕಿನಿ೦ದ ಗು೦ಡು ಹಾರಿಸಿದ.  ಆಮೇಲೆ ಕಾಗೆಗಳು ಒ೦ದಾದ ಮೇಲೆ ಒ೦ದರ೦ತೆ ಹಾರಿಹೊಗೊದಕ್ಕೆ ಶುರು ಮಾಡಿದವು.  ಮೊದಲನೇ ಕಾಗೆ ಹಾರಿ ಹೋಯ್ತು.    ಈಗ ಎಷ್ಟು ಉಳೀತು. ?  ಹೇಳು ನೋಡೋಣ. ?" ಬೇರಳುಗಳಲ್ಲಿ  ಎಣಿಸುತ್ತಾ.  ನನ್ನ ಮುಖ ನೋಡಿಕೊ೦ಡು ಪ್ರಶ್ನಾರ್ಥಕ ಭಾವದಲ್ಲಿ " ನೈಂಟಿ-ನೈನಾ ಅ೦ದಳು. ?" " correct.  " ಅ೦ದೆ.  "ಆಮೇಲೆ " "ಮತ್ತೆ ಇನ್ನೊ೦ದು ಕಾಗೆ ಹಾರಿ ಹೋಯ್ತು.  ಈಗ ಎಷ್ಟು ಕಾಗೆ ಉಳಿದುಕೊ೦ಡವು. ?"  ಪುನಃ ಬೆರಳುಗಳನ್ನು ಹಿ೦ದೆ ಮು೦ದೆ ಮಾಡುತ್ತಾ ಏನನ್ನೋ ಕ೦ಡು ಹಿಡಿದವಳ೦ತೆ   "ನೈ೦ಟಿ ಎಯ್ಟು" ಎ೦ದಳು.  "ವೆರಿ ಗುಡ್  " ಎ೦ದು ಹೇಳಿ ನನ್ನ ಪಾಡಿಗೆ ನಾನು ಕಥೆಯಿ೦ದ ವಿಮುಕ್ತನಾದವನ೦ತೆ ನಟಿಸುತ್ತಾ ಹೊರ ಬ೦ದೆ.  "ಮು೦ದೆ ಏನಾಯ್ತು. " ಎ೦ದು ಕೇಳುತ್ತಾ ಹಿ೦ದೆ ಹಿ೦ದೆ ಬ೦ದಳು.   "ಆ!! ಇನ್ನೊ೦ದು ಕಾಗೆ ಹಾರೋಯ್ತು ಕಣೆ. "  ನಾನು ಕೇಳುವುದಕ್ಕೆ ಮೊದಲೇ ಬೆರಳು ಪೋಣಿಸುತ್ತಾ " ನೈ೦ಟಿ ಸೆವೆನ್ " ಎ೦ದಳು.  ಹೀಗೆ ಸುಮಾರು ಹೊತ್ತು ನಡೆದ ಮೇಲೆ ಅವಳಿಗೂ ತಲೆ ಕೆಟ್ಟು ಹೋಯ್ತು.   "ಅಮ್ಮಾ !!! " ಎ೦ದು ಅಬ್ಬರಿಸುತ್ತಾ ಅವರಮ್ಮನ ಬಳಿ ಓಡಿ ಹೋದಳು.   ಅಷ್ಟೇ.  ಈಗೆಲ್ಲಾ "ಕಾಗೆ ಕಥೆ ಹೇಳ್ತೀನಿ ಬಾರೆ " ಅ೦ದ್ರೆ.  ಕೈಗೆ ಸಿಗದ ರೀತಿ ಓಡಿ ಹೋಗುವಳು.           ಲಾವಣ್ಯ  ನನ್ನ ಚಿಕ್ಕಮ್ಮನ ಮಗಳು.    ನಾನ್ ರಾಣಿ ಅ೦ತ ಕರಿತೀನಿ.  ನನ್ನ best ಎನಿಮಿ.   ಅವರ ಮನೆಗೆ ಹೋದಾಗಲೆಲ್ಲಾ,  ನಾವು ಸೀರಿಯಸ್ ಆಗಿ ಜಗಳ ಆಡ್ತಾ ಇರ್ತಿವಿ.  ಹೊಡೆದಾಡ್ತಾ ಇರ್ತಿವಿ.    ಪಾಪ!!  ಮನೆಯವರು ಪ್ರೀತಿಯಿ೦ದ ಅ೦ತ ಅ೦ದುಕೊ೦ಡು ಮೋಸ ಹೋಗ್ತಾರೆ.  ಇವಳು ಈಗಿನ್ನು ಒ೦ದು ಕ್ಲಾಸು ಮುಗಿಸಿ ಎರಡು ಕ್ಲಾಸಿಗೆ ಹೋಗ್ತಾ ಇದಾಳೆ         
