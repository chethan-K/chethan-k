---
layout: post
title: "ಒನ್ ವೇ ಟ್ರೆಶರ್"
date: 2012-11-12
comments: false
categories: 
---


ಮೈಸೂರಿನ ದೇವರಾಜ ಅರಸುರಸ್ತೆಗೆ, 'ಜರ್ಕಿನ್'ಕೊಂಡುಕೊಳ್ಳಲುಗೆಳೆಯ ರಘುಪತಿ ಜೊತೆಗೆ ಬಂದಿದ್ದೆ.  ರಘುಪತಿಗೆ ಸ್ವಲ್ಪ ವ್ಯವಹಾರ ಜ್ಞಾನ ಇತ್ತು.  ಅದೂ ಅಲ್ಲದೆ ಅವನ ಹತ್ರ ಬೈಕುಇತ್ತು.  ಅದಕ್ಕೆ ಅವನ ಕರ್ಕೊಂಡು ಬಂದಿದ್ದು.  ರಘುಪತಿ ದೊಡ್ಡ ಕುಳ!! ಅಂದ್ರೆ ಸೌಂಡು ಪಾರ್ಟಿ!!.      ತನ್ನ ದೊಡ್ಡಸ್ತಿಕೆ ಸೌಲಭ್ಯವನ್ನು ಅನುಭವಿಸುತ್ತಾ!! ಅದನ್ನು ಮನಸೋ ಇಚ್ಛೆ ಹಂಗಿಸುತ್ತಾ ಬದುಕುವ ವಿಕ್ಷಿಪ್ತ ಕ್ರಿಮಿ ಇವನು.   'ಜರ್ಕಿನ್ ' ಕೊಂಡು ಕೆ-ಆರ್ ಸರ್ಕಲ್ ಕಡೆಗೆ ಒನ್-ವೇ ಗೆ ವಿರುದ್ಧವಾಗಿ ಬೈಕು ಚಲಾಯಿಸುತ್ತಾಹೊರಟ.   'ಅಯ್ಯಯ್ಯೋ!! ರಘು!! ಒನ್-ವೇ ಕಣೋ ಇದು. ಯಾಕೋ ಹಿಂಗ್ ಹೋಗ್ತಾ ಇದೀಯ' ಎಂದೆ.   'ಏನೂ ಆಗಲ್ಲ ಸುಮ್ಕೆ ಇರೋ!! ಸ್ವಲ್ಪ ಮುಂದೆ ಹೋದ್ರೆ, ಸರ್ಕಲ್ ಹತ್ರ ಇನ್ನೊಂದು ರೋಡ್ ಜಾಯಿನ್ ಆಗತ್ತೆ.  ' ಅಂದ.       ಸಿಗ್ನಲ್ ಬಳಿ ಬೈಕು ನಿಲ್ಲಿಸುತ್ತಿದ್ದಂತೆ ಒಬ್ಬ ಟ್ರಾಫಿಕ್ ಪೋಲೀಸು ಬಂದವನೇ ಸೀದಾ ಬೈಕಿಗೆ ಕೈ ಹಾಕಿಕೀ ಎತ್ತುಕೊಂಡ.  'ಯಾಕ್ ಕೀ ತಗೋತ ಇದೀರ. ?' ರಘು ತನ್ನ ಜೋಬಿಗೆ ಅನಾಮತ್ತಾಗಿ ಕೈ ಹಾಕಿ ದುಡ್ಡು ತೆಗೆಯುವವರಿಗೆ ಕೇಳುವಂತೆ ಕೇಳಿದ.      ' ಇಳಿರೋ ಕೆಳಗೆ!! ಬೈಕ್ ಸೈಡಿಗೆ ಹಾಕಿ.  ಒನ್-ವೇ ನಲ್ಲಿ ಓಡಿಸಿಕೊಂಡು ಬಂದಿದ್ದು ನೋಡಿಲ್ಲ ಅಂದು ಕೊಂಡ್ರಾ!!'  ಎನ್ನುತ್ತಾ ಬೈಕು ಸೈಡಿಗೆ ಹಾಕಲು ಹೇಳಿ ಸರ್ಕಲ್ ಬಳಿ ನಿಂತ.   ರಘು ಪೋಲಿಸ್ ಬಳಿ ಹೋಗಿ 'ಮಹಾಲಿಂಗಪ್ಪ ನನಗೆ ಮಾಮ ಆಗಬೇಕು. 'ಅಂದ.      'ಯಾವ ಮಹಾಲಿಂಗಪ್ಪ. ?' ಅಂದ ಪೋಲೀಸು.  ಈ ನನ್ಮಗ ಪೆನಾಲ್ಟಿ ಕಟ್ಟಿ ಸುಮ್ನೆ ಬರೋದು ಬಿಟ್ಟು!!  ಯಾವು ಯಾವುದೋ ರೆಫರೆನ್ಸು ಹೇಳಿ ತಗಲಾಕುಸ್ತಾ ಇದಾನಲ್ಲಪ್ಪಾ!! ಅಂದುಕೊಂಡೆ.   ' ಕಮೀಷನರುಮಹಾಲಿಂಗಪ್ಪ ನನಗೆ ಮಾಮ ಆಗಬೇಕು. ' ಅಂದ    'ಅದಕ್ಕೇನೀಗ!! ಗಾಡಿ ಸೀಜ್ ಮಾಡಿ ಸ್ಟೇಶನ್ ಗೆ ಅಲೆದಾಡಿಸಿದರೆ ನಿಮಗೆಲ್ಲಾ ಬುದ್ಧಿ ಬರತ್ತೆ!! ' ಅಂದ ಪೋಲೀಸು.     ಇವತ್ತು ಐತೆನಮಗೆ ಮಾರಿ ಹಬ್ಬ!! ಅನ್ನಿಸ್ತು. ಸಿಗ್ನಲ್ ನಲ್ಲಿ ನಿಂತ ಜನರೆಲ್ಲಾ ನಮ್ಮನ್ನೇ ನೋಡ್ತಾ ಇದ್ರು.  ಮುಜುಗರ ಆಗುತ್ತಿತ್ತು.    ಅತ್ತಪೋಲೀಸು ಡೈಲಾಗ್ ಹೊಡೆದನಾದರು, ಕಮೀಷನರ್ ಹೆಸರು ಕೇಳಿದ ಮೇಲೆ!! ಮೆತ್ತಗಾದ.   ಇಬ್ಬರೂ ನಗುತ್ತಾ ಮಾತನಾಡಲಾರಂಭಿಸಿದರು.       'ನಿಮ್ಮ ಮಾಮ ಅವರಿಗೆ ಒಂದು ಫೋನ್ ಮಾಡು'ಅಂದ ಪೋಲೀಸು. ಈ ಬಡ್ಡಿಮಗನ ಹತ್ರ ಆಗ ಮೊಬೈಲ್ ಇರ್ಲಿಲ್ಲ.  ಅವರ ಮಾಮನ ಫೋನ್ ನಂಬರ್ ಕೂಡ ಗೊತ್ತಿರಲಿಲ್ಲ.   ಕೊನೆಗೆ ಪೋಲೀಸ್ ಕೈ ಇಂದಲೇ ಅವರ ಮಾಮನಿಗೆ ಫೋನು ಮಾಡಿಸಿದ.   'ಸರಿ!! ಸರಿ!! ಹೊರಡಿ ಈಗ.  ಅಂತಹ ದೊಡ್ಡ ಮನುಷ್ಯರ ಮನೆಯಲ್ಲಿ ಹುಟ್ಟಿ ಅವರ ಹೆಸರು ಹಾಳು ಮಾಡ್ತಾ ಇದೀರ.    ' ಎಂದು ತನ್ನ ಕೈಲಾದ ಪ್ರವಚನ ನೀಡಿದ.   ಮನೆಗೆ ವಾಪಾಸಾದಾಗ ಅಲ್ಲಿ ರವಿ, ಗುರು, ರಾಮು, ಕರ್ಣ ಕೇರಮ್ ಆಟದಲ್ಲಿ ತಲ್ಲೀನರಾಗಿದ್ದರು.      ಟ್ರಾಫಿಕ್ ಪೋಲೀಸ್ ಕಥೆಯನ್ನು ಅವರಿಗೆ ಹೇಳಿದೆ.  ರಘುಪತಿ ತನಗೆ ತಾನೇ.  ಜೋರಾಗಿ ನಗಲು ಪ್ರಾರಂಭಿಸಿದ.  ' ಒನ್-ವೇಅಲ್ಲಿ ನುಗ್ಗಿ!! ಮಾಡಿದ್ದು ಡಬ್ಬಾ!! ಕೆಲಸ, ಅದರಲ್ಲೂ ನಗ್ತಾ ಇದೀಯ' ಎಂದೆ.   ' ಹೇ!! ಪೋಲೀಸು 'ದೊಡ್ಡ ಮನುಷ್ಯರ ಮನೆಯಲ್ಲಿ ಹುಟ್ಟಿ' ಅಂತ ಹೇಳಿದನಲ್ಲ ಅದಕ್ಕೆ ನಗು ಬಂತು' ಅಂದ.     'ಇನ್ನೇನೋ!! ಮತ್ತೆ!! ನಿಮ್ಮ ಮಾಮ ಎಷ್ಟು ದೊಡ್ಡ ವ್ಯಕ್ತಿ!    ! ಅವರು ನಿನ್ನ ಸಲುವಾಗಿ ತಮ್ಮ ಕೆಳಗೆ ಕೆಲಸ ಮಾಡುವವರ ಹತ್ರ ಒಂದು ಮಾತು ಕೇಳಬೇಕಲ್ಲ. ? ' ಅಂದ ಗುರು.   'ಯಾರೋ. ? ದೊಡ್ಡ ವ್ಯಕ್ತಿ!! ನಮ್ಮ ಮಾಮ!! ಪ್ರಪಂಚದ ದಿ ಗ್ರೇಟ್ ಮೊಸ್ಟು ಭ್ರಷ್ಟ ಸರ್ಕಾರಿ ಅಧಿಕಾರಿ.  '  ಎಂದ.      ಕ್ಷಣ ಕ್ಷಣಕ್ಕೂ ಬದಲಾಗುತ್ತಿದ್ದ ಪಾತ್ರಗಳ ಬಿಹೇವಿಯರ್ ಇಂದ ನನಗೂ ತಲೆ ಕೆಟ್ಟು ಹೋಗುತ್ತಿತ್ತು.   ' ನಮ್ಮ ಮಾಮಂಗೆ!! ಪ್ರತಿ ದಿನ ಸಂಜೆ ಸೂಟ್ ಕೇಸ್ ತುಂಬಾ ದುಡ್ಡು ತುಂಬಿಕೊಂಡು ತಂದು ಕೊಟ್ಟು ಹೋಗ್ತಾರೆ ಕಣೋ!!   ಸಿನಿಮಾಗಳಲ್ಲಿ ತೋರಿಸ್ತಾರಲ್ಲ ಹಂಗೆ.       ನಮ್ಮ ಮಾಮ!! ಒಬ್ಬ ಮನಿ ಪ್ರೊಟೆಕ್ಟರು!!  ಅವನುಜೀವನದ ಅರ್ಧ ಭಾಗ ಬ್ಲಾಕ್ ಮನಿ ಕಲೆಕ್ಟು ಮಾಡಿ,  ಅದನ್ನ ಕೂಡಿ ಹಾಕೊದ್ರಲ್ಲೇ ಕಳೀತ ಇದಾನೆ. ' ಎಂದ.    " ಒಬ್ಬ ಸರ್ಕಾರಿ ಅಧಿಕಾರಿಯ ಆದಾಯ ಪಕ್ಕಾ!! ಇಷ್ಟೇ ಅಂತ ಲೆಕ್ಕ ಇರುತ್ತೆ ಆಲ್ವಾ. ?    ಯಾಕಂದ್ರೆ ಆದಾಯದ ಮೂಲ ತಿಂಗಳ ಸಂಬಳ ಬಿಟ್ಟು ಬೇರೆ ಇರಲ್ಲ.      ಉದ್ಯಮಿ!! ಗಳು ಸಡನ್ನಾಗಿ ಶ್ರೀಮಂತರಾದರೆ ಲಾಭ ಆಯ್ತು ಅಂತ ಹೇಳಬಹುದು.   ಆದರೆ ಸಂಬಳ ತೆಗೆದುಕೊಳ್ಳುವ ನೌಕರಿದಾರರು ಏನು ಕಾರಣ ಕೊಡೋದಕ್ಕೆ ಆಗತ್ತೆ.    ಅನಾಮತ್ತಾಗಿ ದುಡ್ಡು ಏರು-ಪೆರಾದ್ರೆ ನಿನ್ನ ಮಾಮನನ್ನು ಸುಲಭವಾಗಿ ಗುರುತು ಹಿಡಿದು ಪ್ರಶ್ನಿಸಬಹುದು ಆಲ್ವಾ. ?"  ಈ ವಿಷಯವಾಗಿ ನನ್ನಲ್ಲಿದ್ದ ಬೇಸಿಕ್ ಪ್ರಶ್ನೆಗಳನ್ನು ಕೇಳಿದೆ.    ರಘುಪತಿ ಒಂದು ಗುಟ್ಟು ಹೊರ ಹಾಕಿದ.      ಇದರಿಂದ ಮುಂದೆ ಅನುಭವಿಸಬೇಕಾದ ದುರ್ಗಮ ಹಾದಿಯ ಪರಿಜ್ಞಾನ ನಮಗೆ ಆ ಕ್ಷಣದಲ್ಲಿ ಇರಲಿಲ್ಲ್ಲ.   'ನೀನಿನ್ನು!! ತುಂಬಾ ಗ್ರೌಂಡ್ ಲೆವೆಲ್ ನಲ್ಲಿ ನಿಂತು ಯೋಚನೆ ಮಾಡ್ತಾ ಇದೀಯ.   ನಾನೀಗ ಹೇಳೋ ಮಾತುಗಳನ್ನ್ ತುಂಬಾ ಗಮನ ಇಟ್ಟು ಕೇಳಿಸಿಕೊಳ್ರಿ.  ತುಂಬಾ ದಿನದಿಂದ ಇದರ ಬಗ್ಗೆ ನಿಮ್ಮ ಹತ್ರ ಹೇಳಬೇಕು ಅಂತಿದ್ದೆ.  ಆದರೆ ನನಗೆ ಸಂಪೂರ್ಣ  ಮಾಹಿತಿ ಸಿಕ್ಕಿರಲಿಲ್ಲ.  ಈಗ ಸಾಕಷ್ಟು ಮಾಹಿತಿ ಕಲೆಕ್ಟು ಮಾಡಿದ್ದೇನೆ.     ನನ್ನದೊಂದು ಕನಸಿದೆ.  ಅದನ್ನ ನಾವೆಲ್ಲಾ ಸೇರಿ ಸಾಧಿಸಬೇಕು.  ಅಗುಂಬೆಯಿಂದ ಇಪ್ಪತ್ತು ಕಿಲೋ ಮೀಟರ್ ದೂರದಲ್ಲಿ, ಕಾಡಿನ ಮಧ್ಯೆಅಡಿಕೆ ತೋಟ ಇದೆ.  ಆ ತೋಟದೊಳಗೆ ನಾಲ್ಕು ಗೊದಾಮುಗಳಿವೆ.  ಆ ಅಡಿಕೆ ತೋಟ ನನ್ನ ಮಾಮನಿಗೆ ಸೇರಿದ್ದು.  ಅಲ್ಲಿ ಅಷ್ಟೂ ಗೋದಾಮಿನಲ್ಲಿ ಯಾವುದೋ ಒಂದರಲ್ಲಿ ಗುಂಡಿ ಮಾಡಿ ಸಾಕಷ್ಟು ದುಡ್ಡು, ಬಂಗಾರ ಕೂಡಿ ಇಟ್ಟಿದಾರೆ.   ಸುಮಾರು ಮಂತ್ರಿಗಳ ಬ್ಲಾಕ್ ಮನಿ ಅದು.   ನನ್ನ ಮಾಮಆ ಟ್ರೆಶರ್ ಮ್ಯಾನೇಜ್ ಮಾಡೋದು.   ಅಲ್ಲಿ ಇವನದ್ದು ಕೂಡಸಾಕಷ್ಟು ದುಡ್ಡು ಇದೆ.  ನೂರಾರುಕೋಟಿ ದುಡ್ಡು!!! ಕೇಜಿ ಗಟ್ಟಲೆ ಬಂಗಾರ'ಎಂದ.   ಭ್ರಷ್ಟರ ಕರ್ಮಕಾಂಡ ಕೇಳಿ ಎಲ್ಲರತಲೆ ಗಿರ್ ಎನ್ನತೊಡಗಿತು.      "ನಿಮ್ಮ ಮಾಮ ಒಬ್ಬನೇ ಇಷ್ಟೆಲ್ಲಾ ಮಾಡೋದಕ್ಕೆ ಹೆಂಗ್ ಸಾಧ್ಯಾನೋ" ಎಂದು ಕೇಳಿದೆ.   "ಭ್ರಷ್ಟ ಅಧಿಕಾರಿಗಳು, ರಾಜಕಾರಣಿಗಳದ್ದು ಒಂದು ದೊಡ್ಡ ಗ್ಯಾಲಾಕ್ಸಿ ಇರತ್ತೋ. ? ಬೆಂಗಾವಲಿಗೆ ಅವರ ಸುತ್ತ ಫಲಾನುಭವಿಗಳ, ತಲೆಹಿಡುಕರ ದಂಡು ಇರತ್ತೆ.  ಇಲ್ಲಿ ದುಡ್ಡಿಗೆ ರುಪಾಯಿ ಲೆಕ್ಕದಲ್ಲಿ ಮೌಲ್ಯ ಇಲ್ಲ.  ಅನ್-ಅಕೌಂಟಬಲ್ ಹಣದ ಫ್ಲೋ!! ಬೇಕಾಬಿಟ್ಟಿ ಯಾಗಿರತ್ತೆ. "ಎಂದ.   ಈ ಒಟ್ಟಾರೆ ಮಾತು ಕಥೆಯಲ್ಲಿ ಎಲ್ಲರ ಗಮನ ಸೆಳೆದದ್ದು ಗೋದಾಮಿನಲ್ಲಿ ಇಟ್ಟಿದ್ದ ನಿಧಿ.   ಎಲ್ಲರೂ ಅದೇ ಗುಂಗಲ್ಲಿ ಇದ್ದೆವು.   'ಹೆಂಗಾದ್ರೂ ಮಾಡಿ ಆ ನಿಧಿಯನ್ನು ಉಡಾಯಿಸಬೇಕು' ಎಂದ ಸ್ವತಃ ರಘುಪತಿ!!  ಈ ಮಾತಿನಿಂದ ಎಲ್ಲರೂ ದಂಗಾದೆವು.    'ಲೋ!! ತಮಾಷೆ ಮಾಡ್ತಾ ಇದ್ದೀಯ. ? ಅಷ್ಟು ದುಡ್ಡು ಏನ್ ಮಾಡ್ತೀಯ. ?  'ಎಂದು ನಗುತ್ತಾ ಕೇಳಿದ ರಾಮು.   'ಅವೆಲ್ಲಾ ಗೊತ್ತಿಲ್ಲ!! ಬೇಕಾದವರು ಬೇಕಾದಷ್ಟು ಇಟ್ಟುಕೊಂಡು ಉಳಿದಿದ್ದನ್ನ ಎಲ್ಲಾದರು ಹಂಚೋಣ!!    ಒಟ್ಟಿನಲ್ಲಿ ನನ್ನ ಮಾಮ!! ಮತ್ತವನ ಗ್ಯಾಂಗಿಗೆ ಪಂಗನಾಮ ಹಾಕಬೇಕು.   ಇದು ನನ್ನ ಬಹಳ ದಿನಗಳ ಆಸೆ. 'ತನ್ನ ವಿಕೃತ ಆಸೆಯನ್ನು ಹೇಳಿಕೊಂಡ ರಘುಪತಿ.  ಅವನು ತುಂಬಾನೇ ಸೀರಿಯಸ್ ಆಗಿ ಮಾತನಾಡುತ್ತಿದ್ದ.   ಯಾರಿಗೂ ಈ ವಿಷಯದಲ್ಲಿ ಧೈರ್ಯ ಇರಲಿಲ್ಲ.    ಯಾವುದೋ ಜೋಕು ಕೇಳಿದಂತೆ!! ಸಿನಿಮಾ ನೋಡಿದಂತೆ ಭಾಸವಾಗುತ್ತಿತ್ತು.  ಆದರೂ ರಘುಪತಿ ತನಗೆ ತಾನೇ ತನ್ನ ತಲೆಯಲ್ಲಿದ್ದ ಪ್ಲಾನನ್ನು ಹೇಳುತ್ತಿದ್ದ.   'ಸಾವಿರ ಲೋಡ್ ಅಡಿಕೆ-ಸಿಪ್ಪೆ ಗೋಟನ್ನು,.  ತೆಂಗಿನ ಕಾಯಿಗಳನ್ನು, ನಿಧಿಯ ಮೇಲೆ ಹೇರಲಾಗಿದೆ.   ಪ್ರತಿ ಮೂರು ತಿಂಗಳಿಗೊಮ್ಮೆ ಅಡಿಕೆ-ತೆಂಗು ಮಾರಾಟದ ಹೆಸರಲ್ಲಿ ಆ ಲೋಡು ಮಾರಾಟ ಮಾಡಿ ಗೊದಾಮುಗಳನ್ನು ಖಾಲಿ ಮಾಡಿಸುತ್ತಾನೆ.   ಅದೆಲ್ಲಾ ಬರಿ ನಾಟಕ ಅಷ್ಟೇ!!  ನಿಧಿಯ ಜಾಗವನ್ನು ಅದಲು-ಬದಲುಮಾಡಿ, ಪುನಃ ನಿಧಿ ಅಪ್-ಡೇಟ್ ಮಾಡಿ ಹೊಸದಾಗಿ ಮತ್ತೆಸಾವಿರ ಲೋಡ್ ತೆಂಗಿನಕಾಯಿ-ಅಡಿಕೆಸಿಪ್ಪೆಗೊಟುಗಳನ್ನು ತುಂಬಿಸುತ್ತಾನೆ.   ಇಲ್ಲಿ ಒಂದು ತಿಂಗಳಿಗಿಂತ ಜಾಸ್ತಿ ಯಾವುದೇ ಕೆಲಸಗಾರರು ಇರೋದಿಲ್ಲ.   ದೈಯದ ಕಾಟ ಇದೆ ಅಂತ,  ಹತ್ತಿರದ ಹಳ್ಳಿಯ ಜನಗಳು ಈ ತೋಟದ ರಸ್ತೆಗೂ ತಲೆ ಹಾಕೋದಿಲ್ಲ.  ಇಲ್ಲಿನ ಸುತ್ತಮುತ್ತಲ ಏರಿಯಾ ಸಂಪೂರ್ಣವಾಗಿ ನಕ್ಸಲ್ ಹಿಡಿತದಲ್ಲಿದೆ.   ಅದಕ್ಕೆ!! ಇನ್-ಕಂ ಟ್ಯಾಕ್ಸಿನವರು ಇರಲಿ ಸ್ವತಃ ಪೊಲೀಸರೇ ಅಲ್ಲಿಗೆ ಹೋಗಲ್ಲ.   ನನ್ನ ಮಾಮ ಕೂಡ ತುಂಬಾ ಚಾಣಾಕ್ಷತೆಯಿಂದ ಈ ಕೆಲಸಗಳನ್ನು ಮಾಡಿಸ್ತಾನೆ.   ಇದು ಒನ್-ವೇ ಟ್ರೆಶರ್!! ಇದುವರೆಗೂ ಈ ಟ್ರೆಶರ್ ಗೆ ದುಡ್ಡು!! ಬಂಗಾರ!! ಸೇರುತ್ತಾ ಹೋಗಿದೆಯೇ ಹೊರತು,  ಇಲ್ಲಿಂದ  ಒಂದು ದಮ್ಮಡಿ ಕಾಸು ಹೊರಗೆ ತೆಗೆಯೋ ಸಂದರ್ಭ ಯಾರಿಗೂ ಬಂದಿಲ್ವಂತೆ.  ಯಾರು ಯಾರದ್ದು  ಎಷ್ಟೆಷ್ಟು ದುಡ್ಡು!! ಚಿನ್ನ ಅನ್ನೋ ವಿಷಯದ ಸಂಪೂರ್ಣ ಮಾಹಿತಿ ಇರೋದು ನನ್ನ ಮಾಮನ  ಹತ್ರ ಮಾತ್ರ. 'ಎಂದ.   ನಾವು ಒಟ್ಟು ಐದು ಜನ ಕಥೆ ಕೇಳಿದಂತೆ ಕೇಳುತ್ತಾ ಇದ್ದೆವು.  ಮಧ್ಯದಲ್ಲಿ ರಾಮು - ' ಇಷ್ಟೆಲ್ಲಾ ಕಷ್ಟ ಪಡೋ ಬದಲು ಆರಾಮಾಗಿ ಸ್ವಿಸ್ ಬ್ಯಾಂಕಲ್ಲಿ ದುಡ್ಡು ಇಡಬಹುದಿತ್ತಲ್ಲ.   ಯಾಕಂದ್ರೆ!! ಅನ್-ಅಕೌಂಟ-ಬಲ್ದುಡ್ಡು ಇಡೋದಕ್ಕೆ ಅಂತ ತಾನೇ ಸ್ವಿಸ್ ಬ್ಯಾಂಕು ಕಟ್ಟಿಸಿರೋದು' ಅಂದ.      'ಬಹುಷಃ ಈ ಲೋಕಲ್ ಪಾಲಿಟಿಶಿಯನ್ ಗಳಿಗೆ ಸ್ವಿಸ್ ಬ್ಯಾಂಕ್ ಕಲ್ಚರ್!! ಅರ್ಥ ಆಗಿರಲಿಕ್ಕಿಲ್ಲ ಅನ್ಸತ್ತೆ.   ಅದಕ್ಕೆ ನಿನ್ನ ಮಾಮ ಅಂತವರನ್ನೆಲ್ಲಾ ಸಖತ್ತಾಗಿ ಏಕ್ಸು-ಪ್ಲಾಯ್ಟು ಮಾಡ್ತಾ ಇದಾನೆ  ಅನ್ಸತ್ತೆ. ' ರಾಮುವಿನ ಪ್ರಶ್ನೆಗೆ ಗುರು ಸಮಜಾಯಿಷಿ ನೀಡಿದ.   " ಲೋ!! ಇದನ್ನೆಲ್ಲಾ ನಾವೇಪೊಲೀಸರಿಗೆ ಹೇಳುದ್ರೆ!! " ಎಂದೆ.  ಎಲ್ಲರೂ ನಕ್ಕರು.      "  ಪಶ್ಚಿಮ ಘಟ್ಟದ ಅಭೇದ್ಯ ಕಾಡುಗಳನ್ನ ಯುನೆಸ್ಕೋ ದವರು ವರ್ಲ್ಡ್ ಹೆರಿಟೇಜ್ ಸಾಲಿಗೆ  ಸೇರಿಸಬೇಕು ಅಂತಿದಾರೆ.  ಅದರಿಂದ ಈ ಟ್ರೆಶರಿಗೆ ಏನಾದರೂ ಸಂಬಂಧ  ಸಮಸ್ಯೆಇದೆಯಾ. ?"ರಾಮು ಪುನಃ ಪ್ರಶ್ನೆ ಮಾಡಿದ.  ನಮ್ಮಲ್ಲಿ ರಘುಪತಿ ಬಿಟ್ಟರೆ, ಸ್ವಲ್ಪ ಕ್ರಿಮಿನಲ್ ಮೈಂಡ್ ಇದ್ದದ್ದು ರಾಮುಗೆ ಮಾತ್ರ.     "ಯುನೆಸ್ಕೋ ದೆಸೆಯಿಂದ ಸೆಂಟ್ರಲ್ ನ ಸ್ಪೆಷಲ್ ಆಫೀಸರ್ ಗಳು ಇಲ್ಲಿ ಸುತ್ತಾ ಮುತ್ತಾವಿಸಿಟ್ ಕೊಡೋದಕ್ಕೆ ಶುರು ಮಾಡ್ತಾರೆ.  ಇದರಿಂದ ಟ್ರೆಶರ್ ಗೆಕೂಡ ಸಮಸ್ಯೆ ಆಗಬಹುದು.   ಆಗ ಈ ಜಾಗವನ್ನು ಬದಲಿಸಲೂ ಬಹುದು. ಆದರೆ ಯುನೆಸ್ಕೋ ಸ್ಟಾಂಪ್ ಬಿದ್ದರೆ ಇಲ್ಲಿ ನಡೆಯುತ್ತಿರುವ ಶ್ರೀಗಂಧ!! ನಾಟಾ ಸಾಗಾಣಿಕೆ!!, ಅಪರೂಪಕ್ಕೆ ಅಂತ ಕಾಣಸಿಗುವಕಾಡುಪ್ರಾಣಿಗಳ ಭೇಟೆ,  ಕೇರಳ, ತಮಿಳುನಾಡು ಗಡಿಗಳನ್ನು ಬೈ-ಪಾಸು ಮಾಡೋದಕ್ಕೆ ಅಂತ ಬರುವ ಲಿಕ್ಕರ್ ಡಾನುಗಳ ಹಾವಳಿ!! ಇವಕ್ಕೆಲ್ಲಾ ಸಮಸ್ಯೆ ಆಗುತ್ತೆ.  ಅದಕ್ಕಿಂತ ಹೆಚ್ಚಾಗಿ ಈ ರಾಜಕಾರಣಿಗಳು ಕೇರಳ ಪಂಡಿತರ ಜೊತೆ ಸೇರಿಕೊಂಡು ಮಾಡುವ ಮಾಟ-ಮಂತ್ರಕ್ಕೆ ಎರಡು ತಲೆ ಆಮೆ, ಮೂರೂ ತಲೆ ಹಾವು!! ಇಂತವನ್ನೆಲ್ಲಾ ಹಿಡಿಯೋದಕ್ಕೆ ಇಲ್ಲಿ ಸುಮಾರು ಕಾಡು ಮನುಷ್ಯರಿಗೆ ಡೀಲ್ ಕೊಟ್ಟಿರ್ತಾರೆ.  ಅಂತವರಿಗೆ ತುಂಬಾತೊಂದರೆಯಾಗತ್ತೆ. " ಎಂದ ರಘುಪತಿ.     ನಮಗೆ ಈ ವಿಷಯದಲ್ಲಿದ್ದ ಆಸಕ್ತಿ ಇಮ್ಮಡಿಯಾಗುತ್ತಾ ಹೋಯಿತು.    "ನಿಧಿಯ ಮೇಲೆ ಅಡಿಕೆ-ತೆಂಗಿನ ರಾಶಿ ಇದ್ದಾಗ ಚಿನ್ನ, ದುಡ್ಡು ದೋಚುವುದು ಸಾಧ್ಯವಾಗದ ಮಾತು.  ಪ್ರತಿ ಸಾರಿ ಮಾರಾಟದ ಸಂದರ್ಭದಲ್ಲಿ, ಗೋದಾಮುಗಳನ್ನುಖಾಲಿ ಮಾಡಿದಾಗಲೂ ಪುನಃ ತುಂಬೋದಕ್ಕೆ ಎರಡು ದಿನಸಮಯಾವಕಾಶ ಇರತ್ತೆ.   ಆ ಸಂದರ್ಭದಲ್ಲಿನಾವು ಪ್ಲಾನ್ ಮಾಡಬಹುದು.  ಕಾಡೊಳಗೆ ಗೆಳೆಯರ ಜೊತೆ ಟ್ರಕ್ಕಿಂಗ್ ಅಂತ ನೆಪ ಮಾಡಿಕೊಂಡು ಅಫಿಶಿಯಲ್ ಆಗೀನೆ ಆ ಜಾಗಕ್ಕೆ ಎಂಟ್ರಿ ಕೊಡೋದಕ್ಕೆ ನಾನು ವ್ಯವಸ್ಥೆ ಮಾಡ್ತೇನೆ.  nature of the treasure!! study ಮಾಡಿದ್ದೇನೆ.  ಆದರೆ ಅಲ್ಲಿನ ರಿಸ್ಕು!! security pattern ಹೆಂಗಿದೆ ಅನ್ನೋದು!! ಅಲ್ಲಿಗೆ ಹೋಗಿಯೇನೋಡಬೇಕು.   ನೀವು ನನಗೆ ಸಾಥ್ ಕೊಡಬೇಕು" ಎಂದ.  ಯಾರ ಒಪ್ಪಿಗೆಯನ್ನೂ ಕೇಳದೆ ಒಂದು ಟ್ರೆಶರ್ ಹಂಟ್ ಗೆ ಮುನ್ನುಡಿ ಬರೆಯುತ್ತಿದ್ದ.    ಈಗ ಟ್ರೆಶರ್ ಹಂಟ್ ಗೆ ಯಾರೆಲ್ಲಾ ರೆಡಿ ಇದ್ದೀರಾ. ?               
