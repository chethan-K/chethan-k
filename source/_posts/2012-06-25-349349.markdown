---
layout: post
title: "ಕವಲೊಡೆದಾಗ"
date: 2012-06-25
comments: false
categories: 
---


ಕನಸುಗಳಿಗೇನು,  ಹೆಣೆದುಕೊಳ್ಳುತ್ತವೆ.  ಜೇಡರ ಬಲೆಯ೦ತೆ,  ನಿನ್ನ ನಗೆಯ ಧೂಳು ಸಿಕ್ಕರೂ ಸಾಕು. ನೆನಪುಗಳ೦ತೂ,  ಬಗೆಯುತಿವೆ ಎದೆಯನ್ನು…   ನನ್ನ ಜೀವದ ಅಸ್ಥಿ ಸಿಕ್ಕರೂ ಸಾಕು.  ಮರೆಯಬೇಕಾ. ? ಮರೆತುಬಿಡಬೇಕಾ. ? ತಾಯಿಬೇರಿನವರೆಗೂ ಬೆಸೆದಿರುವ ಜೀವ ನೀನು,  ಬಿಡಿಸಿ. , ಕತ್ತರಿಸಿ... , ಹೋಗು  ಮರೆತುಬಿಡುವೆ ನಿನ್ನನ್ನು. ಈ ವರುಷಗಳು.  ನಾ ಬದುಕಿದ್ದೆ,  ಎನ್ನುವುದನ ಮರೆಸಿಬಿಡು,  ಮರೆತುಬಿಡುವೆನು ನಿನ್ನನ್ನು.     ಒಲ್ಲೆನು ಎ೦ದ ಮಾತ್ರಕ್ಕೆ,  ನಿನ್ನ ನಾ ಹೇಗೆ ದ್ವೇಷಿಸಲಿ …?ನನ್ನೆದೆಯಿದು. , ಬೂದಿ  ಮುಚ್ಚಿದ ಕೆ೦ಡವಲ್ಲ.  ಗೆಳತಿ ಎ೦ದು ಮೆತ್ತಗೆ   ಮತ್ತೆ ಆವರಿಸಿಕೊಳ್ಳಲಾ…?ಆಸೆಯಿ೦ದಲಿ ಕ೦ಡ ಕನಸು ನೀನು,  ಹತ್ತರಲ್ಲೊ೦ದು ಜೀವವಲ್ಲ.    ಪ್ರೀತಿಸಿದೆನು,  ಆರಾಧಿಸಿದೆನು  ನಿನಗೇ ಗೊತ್ತಿಲ್ಲದ,  ನಿನ್ನೊಳಗಿನ ಹೆಣ್ಣನು  ನೀ ಅ೦ದುಕೊ೦ಡ೦ತೆ ನೀನಲ್ಲ. ದೂರ ಹೋಗುತಿಹೆನು   ಮರೆಯಲು ಸುಲಭ ಆಗುತ್ತೆ ಅ೦ತಲ್ಲ,  ನೆನಪಲುಳಿಯಲು,   ಹತ್ತಿರವೆ ಇರಬೇಕ೦ತಲೂ ಇಲ್ಲಆದರೂ ದೂರ. ನಿನ್ನ ಸಹಾನುಭೂತಿ ತು೦ಬಿದ,   ಅಸ್ತಿತ್ವವನ್ನು ಎದುರಿಸಲಾಗದೆ. ಮುದ್ದು ಮಾತುಗಳ ಸುಳಿಗೆ,  ನಾ ಒಡ್ಡಿಕೊಳ್ಳಲಾಗದೆ. ಆತ್ಮೀಯತೆಯ ಸನಿಹವ,   ಅರಗಿಸಿಕೊಳ್ಳಲಾಗದೇ. ತೂತು ಮಾಡಿರುವೆನು,ಗೆಳೆತನದ ದೋಣಿಗೆ, ಹುಟ್ಟು ಹಾಕಲಾಗದೆ.  ತುಟಿಯ ಮೇಲಿನ ನಗು,   ಗೋಡೆಯ ಮೇಲಿನ ಲೋಲಕದಂತೆ.    ಭಾವಗಳ ಕತ್ತಲಲ್ಲಿಟ್ಟು   ಬೇಕೆ೦ದರೆ ಬೇಕೆನಿಸಿದ೦ತೆಬೆತ್ತಲೆ ಕಣ್ಣುಗಳು ಹಾಗಲ್ಲ.    ಭಾವಬ೦ಧಿ ಜಿತದಾಳು  ಹನಿಗೂಡಿದರೂ ತನ್ನ ಮರ್ಜಿ   ಘನೀಭವಿಸಿದರು ತನ್ನ ಮರ್ಜಿ ಜಾರುತಿರುವೆನು ಮತ್ತೆ,ನೆನಹುಗಳ ಅಜ್ನಾತವಾಸಕೆ,  ಕನವರಿಕೆಗಳ ಕಲ್ಪನಾಲೋಕಕೆ. ಕೊನೆಯ ಮಾತುಗಳಿವು,ಕೊನೆಯ ಭಾವಗಳಿವು.    
