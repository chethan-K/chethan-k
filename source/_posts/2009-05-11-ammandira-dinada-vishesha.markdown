---
layout: post
title: "ಅಮ್ಮ; ಮದರ್ಸ್ ಡೇ ವಿಶೇಷ"
date: 2009-05-11
comments: false
categories: 
---
ಪಾಶ್ಚಾತ್ಯರು ವೃದ್ದಾಶ್ರಮ ದಲ್ಲಿರುವ ತಮ್ಮ  ವೃದ್ಧ ತಾಯಿಯನ್ನ ಒಂದು ದಿನದ ಮಟ್ಟಿಗೆ ನೆನಪಿಸಿಕೊಂಡು ಹೂಗುಚ್ಛ ನೀಡುವ ಪದ್ದತಿ ಅಮ್ಮಂದಿರ ದಿನವಂತೆ.  ಇದು ನಮ್ಮ nativity ಗೆ ಸೆಟ್ ಆಗೊದಿಲ್ಲ ಎನ್ನುವುದು ನನ್ನ ಅಭಿಪ್ರಾಯ.   ಆದರೂ ಸಂಭ್ರಮಿಸೋದಕ್ಕೊಂದು ನೆವ ಬೇಕು ಅಷ್ಟೇ ಆಲ್ವಾ.  

ಅದಕ್ಕೇ ಪ್ರಪಂಚದ ಎಲ್ಲಾ ಅಮ್ಮಂದಿರಿಗೂ ಒಂದು ದೊಡ್ಡ thanks. 
ಇಲ್ಲಿ ಒಂದು ಕವನ ನೆನಪಾಗುತ್ತೆ. (ರವಿ ಬೆಳೆಗೆರೆ ಬರೆದಿರೋದು ಇರ್ಬೇಕು) 

>ಹೊಟ್ಟೆಯಲ್ಲಿದ್ದ ಮಗ ತಿರುಗಿಬಿದ್ದ,     
>ಸುಧಾರಿಸಿಕೊಳ್ಳಲು ಆ ತಾಯಿಗೆ  
>ವರುಷಗಳೇ ಬೇಕಾಯ್ತು.   
>ಅದೇ ಮಗ,
>ಇಪ್ಪತ್ತು ವರುಷಗಳ ನಂತರ ಮತ್ತೆ ತಿರುಗಿ ಬಿದ್ದ  
>ಆ ತಾಯಿ ಸುಧಾರಿಸಿ ಕೊಳ್ಳಲೇ ಇಲ್ಲ.  


ಮೈಸೂರಿನ ಟಿ-ಕೆ ಲೇಔಟ್ ನಲ್ಲಿ, ನಾನು ವಾಸನಿದ್ದ ರೂಮಿನ ಪಕ್ಕದಲ್ಲಿಯೇ, ಒಂದು ಅಂಗವಿಕಲ ಮತ್ತು ಬುದ್ದಿಮಾಂದ್ಯ ಮಕ್ಕಳ ಶಾಲೆ ಇತ್ತು. ಅದು ಶಾಲೆ ಅನ್ನೋದಕ್ಕಿಂತ ಇನ್-ಫಾರ್ಮಲ್ ಆಗಿ ಮನೆಯಲ್ಲಿ ನಡೆಸುತ್ತಿದ್ದ ಒಂದು ಟ್ಯೂಷನ್. ತಾರೆ ಜಮೀನ್ ಪರ್  ಸಿನಿಮಾದ ಹಾಗೆ ತಾಯಂದಿರೆಲ್ಲ, ತಮ್ಮ ಮಕ್ಕಳನ್ನ ಮುಖ್ಯವಾಹಿನಿಗೆ ತರೋದಕ್ಕೆ  ಹರಸಾಹಸ ಮಾಡುವರು.   ಒಂದೊಂದು ಚಿಕ್ಕ ವಿಷಯಗಳನ್ನ ಆ ಮಗು ಕಲಿತಾಗಲು ಈ ಅಮ್ಮನಿಗೆ ಏನೋ ಖುಷಿ....   ನನ್ನ ಮಗು ಇವತ್ತು ಸ್ವಂತವಾಗಿ ಎರಡು ಹೆಜ್ಜೆ ಇಟ್ಟ , ನಾನು ಹೆಸರು ಹಿಡಿದು ಕೂಗಿದ್ದನ್ನ ಗುರುತಿಸಿದ,   ಸನ್ನೆ ಮೂಲಕ ತನಗೇನು ಬೇಕು ಅನ್ನೋದನ್ನ ಕೇಳಿದ..   .  ಹೀಗೆ ಒಂದು ಚಿಕ್ಕ ಚಿಕ್ಕ ಬೆಳವಣಿಗೆಗಳು ಆ ತಾಯಿಗೆ ತನ್ನ ಮಗು ಕೂಡ ಎಲ್ಲರಂತೆ ಆಗಬಲ್ಲ ಅನ್ನೋ ಭರವಸೆಯ ಆಶಾಕಿರಣ ಮೂಡಿಸತ್ತೆ.   ನನ್ನ ಮಗು ಒಂದೊಂದನ್ನು ಕಲಿತಾಗಲು ಆ ದಿನ ದೇವರಿಗೆ ತುಪ್ಪದ ದೀಪ ಹಚಿದ್ದೇನೆ  ಅಂತ ಅವರು ಹೇಳೋದನ್ನ ನಾನು ಕೇಳಿದ್ದೇನೆ.    

ಇನ್ನು ಇದೆ............ 
