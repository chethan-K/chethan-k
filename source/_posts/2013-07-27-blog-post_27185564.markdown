---
layout: post
title: "ಇಕ್ಷುಮಧುರಿಮ "
date: 2013-07-27
comments: false
categories: 
---


  ಹೇ ಒಲವಿನ ಕನವರಿಕೆ!! ಹೇಳು. ? ಎಲ್ಲಂತ ಬಿಟ್ಟುಬರಲಿ ನನ್ನನ್ನು ನಾನು.    ನನ್ನ ಹೆಸರು ಕಿಟ್ಟು !! ಆಂದರೆ, ಹಾ.  ಅಲ್ಲ.  'ಜುಟ್ಟು ' ಅಂತಾಗಿದ್ದರೆ ಚೆನ್ನಾಗಿತ್ತು ಅಂತಿದ್ದೆ ನೀನು.  ನಿನ್ನ ಹೆಸರು ಉದ್ದ ಇತ್ತೋ.  ಅದುಕ್ಕೆ  ಹಿಂದು ಮುಂದು ತಿಂದು ಮುದ್ದಾಗಿ 'ಮಧು' ಗೆ ಮಿತಿಗೊಳಿಸಿದ್ದು. ,  ಅನುಕೂಲಕ್ಕೆ.      ನನಗೆ!! ವಿಶೇಷ ದಿನಗಳ ಕಡೆಗೆ ಆಸಕ್ತಿ ಇಲ್ಲ ಅನ್ನೋದಕ್ಕಿಂತ, ವ್ಯಾಮೋಹ ಕಡಿಮೆ ಇದೆ ಅನ್ನಬಹುದು.    ಅರೆ!! ಕ್ಯಾಲೆಂಡರಿನಲ್ಲೊಂದು ದಿನಾಂಕ ತೋರಿಸಿ,  ಇದು ಇಂತಿಂತ ದಿನ ಆಗಿರೋದ್ರಿಂದ,   ಈವತ್ತು ಖುಷಿ ಆಗಿರ್ಬೇಕು.  ಅಂದ್ರೆ ಸಾಧ್ಯಾನ. ? ಮಧು ಅವರೇ.   ಅದನ್ನ ಹಂಗೇ ಒಪ್ಪೋದಕ್ಕಾಗಲಿ,  ಸಂಭ್ರಮಿಸೋದಕ್ಕಾಗಲೀ ಮನಸ್ಸು ಸಪೋರ್ಟೇ ಮಾಡಲ್ಲ.  ವಿತಂಡವಾದ. Extremist.    ಅದೆಷ್ಟೋ ಸಾರಿ ನಾಳೆ ಹಬ್ಬ!! ನಾಳೆ ಜಾತ್ರೆ!! ನಾಳೆ ಫಂಕ್ಷನ್ನು ಅನ್ನೋ ಸಂಭ್ರಮದಲ್ಲಿ ಮಲಗಿ,  ಬೆಳಗೆ ಎದ್ದಾಗ ಎಲ್ಲಾ ಮಾಮೂಲಿನಂತೆ ಅನಿಸಿ ನಿರಾಶನಾಗಿದ್ದಿದೆ.  ಅದಕ್ಕೆ ಸಂಭ್ರಮ ಅಂದರೆ, ಅದು ನಾಳೆ ಏನೋ ಇದೆ ಅನ್ನೋ ಒಂದೇ ಕಾರಣಕ್ಕೆ ಅಲ್ಲ ಮಧು.   ಸಂಭ್ರಮ ಅಂದರೆ ರೋಮಾಂಚನ.   ತುದಿಗಾಲ ಮೇಲೆ ನಿಂತು ಕಾಯ್ವ ತುಡಿತ.  ಉರುಳುವ ಕ್ಷಣಗಳು ಅದೆಲ್ಲಿ.  ಮುಗಿದುಬಿಡುತ್ತದೆ ಅನ್ನೋ ಚಡಪಡಿಕೆ.   ಇದನ್ನೆಲ್ಲಾ!! ಕ್ಯಾಲೆಂಡರಿನಲ್ಲಿ ರಬ್ಬಾಗಿ ಬರೆದ ದಿನಾಂಕವೊಂದು ತಂತಾನೆ ನೀಡುತ್ತದೆ ಅಂದರೆ ನಂಬಲಾಗದು.   ಹೌದಾ. ?      ಅಂದ ಮೇಲೆ ಅದೇ ಕ್ಯಾಲೆಂಡರಿನ ಮೇಲೆ ಸ್ವಲ್ಪ ಹತ್ತಿರದಲ್ಲಿದ್ದ ನಿನ್ನ ಜನ್ಮ ದಿನವನ್ನು ಬೆರಳಲ್ಲಿ ಅಳೆದು,  ಕಾಯುತ್ತಾ. ಸಂಭ್ರಮಿಸಲು ಮನಸ್ಸು ಸಿದ್ಧತೆ ಮಾಡಿಕೊಂಡದ್ದು ಯಾಕೆ. ? ಮನಸ್ಸಿನ ಮೂಲಭೂತ ಒಡಂಬಡಿಕೆಯನ್ನೇ ಬಿಟ್ಟು ಕೊಟ್ಟೆ.    ಒಂದು ರೋಮಾಂಚನಕ್ಕಾಗಿ.   ಮೂರು ಸಾಲಿಗಿಂತ ಮುಂಚೆ ಹೇಳಿದೆನಲ್ಲ ಅಂತಹದೊಂದು ರೋಮಾಂಚನಕ್ಕಾಗಿ.   ಜನ್ಮದಿನದ ನೆಪದಲ್ಲಿ ಕಿಟ್ಟು,  ಮಧುವನ್ನು ಮೀಟ್ ಮಾಡಬೇಕು.  ನೋಡಿ ತುಂಬಾ ದಿನಗಳಾಗಿತ್ತೋ.   ಈ ಸಾರಿ ಯಾವುದೋ ಮರೆಯಲ್ಲಿ ನಿಂತಲ್ಲ, I was confident.   ನಿನ್ನ ಖುಷಿ ಪಡಿಸಬೇಕು, ಅದನ್ನ ಕಾಣಬೇಕು ಅನ್ನೋ ಆಸೆ.   ಹುಚ್ಚುತನ!!  ಪ್ರೇಮಿಗಳಿಗೆ ಇಂಥ ಸಣ್ಣ ಸಣ್ಣ ಬಯಕೆಗಳು ಬೆಟ್ಟದಷ್ಟಿರುತ್ತವೆ.  ಹುಟ್ಟುಹಬ್ಬಕ್ಕೆ ಏನಾದ್ರು ಕೊಡಬೇಕು ಅಂತನ್ನಿಸಿದಾಗ,  ತಲೆಗೆ ಮೊದಲು ಬಂದು ಹೊಡೆದದ್ದು ಚಂದದ ಕವಿತೆಗಳ ಪುಟಾಣಿ ಪುಸ್ತಕ.  ಕಿಟ್ಟು ಒಬ್ಬ ಕವಿ.   ಯಾರು ಹೇಳಲಿ-ಬಿಡಲಿ!! ಒಪ್ಪಲಿ-ಒಪ್ಪದಿರಲಿ ಕವಿ ಅಂತ  ಅಂದುಕೊಂಡಾಗಿದೆ.  You cant help it anyway.           ಕಿಟ್ಟು ಬರೆಯುವ ಕವಿತೆಗಳ ಒಳತಿರುಳು ಮಧು.  ಅಷ್ಟು ದೂರವಾಗಿಯೂ,  ಇಲ್ಲೇ ಎಲ್ಲೋ ಇದ್ದು ಎದ್ದು ಹೋದಂತೆ ಬರೆಸಿ ಓದುವ ಮೊದಲ ಮತ್ತು ಒಬ್ಬಳೇ ಓದುಗಾರ್ತಿ ನೀನು.  ' ಬುಕ್ ಪಬ್ಲಿಷ್ ಮಾಡು ' ಅಂತಿದ್ದೆಯಲ್ಲ   ಅದಕ್ಕೇ. ' ಕೆರೆಯ ನೀರನು ಕೆರೆಗೆ ಚೆಲ್ಲಿ ' ಅನ್ನೋ ಹಾಗೆ,      ' ಸ್ಪೂರ್ಥಿ ' ಯ ಚಿಲುಮೆಗೆ, ಅಭಿಮಾನಿಯು ಕೊಡಬೇಕು ಅಂದುಕೊಂಡನು!! ಕಿರುಚಿತ್ರಿಕೆ.  ಕಿಟ್ಟುಗೆ ಅದಕ್ಕಿಂತ ದೊಡ್ಡದಾಗಿ ಏನೂ ಹೊಳೆಯಲೇ ಇಲ್ಲ.  ನೀನು ನಾನು ಇರುವ ಈ ಪ್ರಪಂಚದಲ್ಲಿ ದುಬಾರಿ ಅನುಭವಗಳಿಗೆ ಮಾತ್ರ ಮಣೆ, ಸಸ್ತಾ ವಸ್ತುಗಳಿಗಲ್ಲ.    ಕವಿತೆಗಳು ಅಂದರೆ!! ಕವಿತೆಗಳು!!    ಎಲ್ಲವೂ ಚಂದ ಚಂದವಾಗಿಯೇ ಕಾಣಿಸುತ್ತಿದ್ದವು, ಕೇಳಿಸುತ್ತಿದ್ದವು.  ಬರೆದ ಒಂದೊಂದು ಕವಿತೆಗಳ ಅಡಿಗೂ,  ಅರ್ಥಪೂರ್ಣ ಚಿತ್ರಗಳ ತಲಾಶ್ ಶುರುವಾಯ್ತು.      ರಾಶಿ ರಾಶಿ ಫ್ಯಾಂಟಸಿ ಪ್ರೇಮಕಥೆಗಳಿವೆ.  ತುಂಬಾ ಓದಿಸಿಬಿಟ್ಟೆ.  ಯಾವುದೋ!! ಪ್ರೇಮಿಯು ಕಲ್ಪನೆಗಳ ಕೂಸಾಗಿ ಕಂಡ ಆನಿಮೇಟೆಡ್ ಪಾತ್ರಗಳನು ಕೇಳಿ, ಓದಿ, ನೋಡಿ ತಿಳಿದುಕೊಂಡದ್ದಾಯ್ತು.  ಹಿಂಬದಿಯಲ್ಲಿ ಹುಡುಕಿ ಹಾಕಿದ ಆ ಚಿತ್ರಗಳು!! ಕವಿತೆಗಳ ಭಾವವನ್ನೇ, ಓವರ್ ಶಾಡೋ ಮಾಡುವ ಮಟ್ಟಿಗೆ ಡಾಮಿನೇಟ್ ಆದರು.     ಅವುಗಳ ಅಭಿವ್ಯಕ್ತಿ!! ಮತ್ತು ಕಥೆಗೆ ಅನುಗುಣವಾಗಿ, ಕವಿತೆಗಳ ಸಾಲುಗಳೂ ಅದಲಾದವೂ-ಬದಲಾದವೂ.   ನನ್ನೊಳಗಿದ್ದ ಫಾಲ್ತು-ಸೃಜನಶೀಲತೆಯನ್ನ ರುಬ್ಬುತ್ತಿದ್ದೆಯೋ. ?  ಇಲ್ಲವೋ. ? ಆದರೆ ನನ್ನ ಸಂತಸದ ತಂತಿಗಳು ಶ್ರುತಿ ಸೇರುವಂತೆ ಮೀಟುತ್ತಿದ್ದೆ.   ಖುಷಿ ಆಗ್ತಿತ್ತು.     ಪುಂಟೋ ನಲ್ಲಿ ಪ್ರಿಂಟಿಂಗು.   ಕೇಳೋದಕ್ಕೆ ' ಕೆಲಸವಿಲ್ಲದ ಬಡಗಿ!! ಮಗನ ಅಂಡು ಕೆತ್ತಿದಂತಿದೆ ' ಕಥೆ.  ಜೀವನ ಅಂದ್ರೆ ಬ್ರೆಡ್ಡು ಮತ್ತು ಬಟರು.  ಬ್ರೆಡ್ಡಿಗೊಂದು ವ್ಯವಸ್ಥೆ ಆಗುತ್ತಿದ್ದ ಹಾಗೆ, ಬಟರ್ ಗಾಗಿ ಹಂಬಲಿಸುವ ದುಃಖಿ ಆತ್ಮಗಳಿಗೆ OK ಸುಖಿ ಆತ್ಮಗಳಿಗೆತಮ್ಮ ತಮ್ಮದೇ ಖಯಾಲಿಗಳಿರುತ್ತವೆ.     ಬಹುಷಃ ಈ ರೀತಿ ನಿನ್ನ ಪ್ರೀತಿಸೋದು ಕಿಟ್ಟು ಖಯಾಲಿ.  I was crazy!!  Passionate!! Ofcource MAD.     ಒಂದು ದಿನ ಎಲ್ಲವನ್ನೂ ಡಂಪ್ ಮಾಡಿದ್ದಾಯ್ತು.   ಯಾಕೆ ಗೊತ್ತ ಮಧು. ? ಗೊತ್ತಿಲ್ಲ!! ಕನಸುಗಳ ಬಗ್ಗೆ ಮಾತಾಡೋವಾಗ ಕನಸು ಅಂತ ಸಿಂಗುಲರ್ ಬಳಸೋದಿಲ್ಲ.     ಕನಸಿಗೆ ಮರ್ಯಾದೆ ಕೊಡೋದಕ್ಕೆ 'ಕನಸುಗಳು' ಅನ್ನೋದಿಲ್ಲ.  ಬದಲಾಗಿ ಕೈಗೂಡದ ಕನಸುಗಳೂ,  ಟೈಮ್ ಔಟ್ ಕನಸುಗಳೂ ಇರುತ್ತವಲ್ಲ ಅದಕ್ಕೇ ಎಲ್ಲಾ ಸೇರಿಸಿ ಕನಸುಗಳು ಅಂದು ಬಿಡೋದು.   ನೀನೆ ಹೇಳು.  ಈ ಎದೆಗೂಡು, ಪ್ರೀತಿ ಪಾಡು ಯಾಕಿಷ್ಟು ನಿಗೂಢ. ?  ' ಕಿಟ್ಟು ಯಾಕ್ ಡಲ್ ಹೊಡಿತಿದಿಯಾ. ? ' ಅಂದರೆ.     ' ಮಧು!! ತನ್ನ ಹುಟ್ಟು ಹಬ್ಬ ಆಚರಿಸಿಕೊಳ್ಳೋದಕ್ಕೆ ದೂರ.  ಅದೆಲ್ಲೋ ಹೋಗುವಳಂತೆ. , ' ಅನ್ನಬೇಕಾಯ್ತು.  ' ಅದಕ್ಕೇನೀಗಾ. ? ' ಪ್ರಶ್ನೆ ಕ್ಯಾಷುಯಲ್ ಆಗಿತ್ತು.  ಹೌದಲ್ವಾ.  ಅದರಲ್ಲೇನಿದೆ.   ಯಾಕಿಷ್ಟು ಬೇಸರ ಮಾಡಿಕೊಳ್ಳಬೇಕಾಯ್ತು.     ಕಾರಣ ಇರಲಿಲ್ಲ!! ಆದರೂ ಬೇಜಾರು.  'ಹುಟ್ಟು ಹಬ್ಬದ ಹೊತ್ತಿಗೆ ದೂ. ರ ಪ್ರವಾಸ ಹೋಗ್ತಿದೀನಿ' ಅಂದೆ.  ನೀನದನ್ನ ಹೇಳೋವಾಗ!! ಸೊಟ್ಟ ಫಾಂಟು ಸೀದಾ ಮಾಡೋ ಬೆಪ್ಪು ತಕ್ಕಡಿ ಕೆಲಸದಲ್ಲಿದ್ದೆ.   ನೀ ಇದ್ದಿದ್ದರೂ ಸಿಗುತ್ತಿದ್ದಿ ಎಂಬುದು ಪಕ್ಕಾ ಇಲ್ಲಾಂದ್ರು ಪ್ರಾಮಾಣಿಕ ಪ್ರಯತ್ನ ಸಾಗಿತ್ತು.  ನಗು ಬಂತು.     ಕಾಸ್ಲಿ ಪ್ರೀತಿ!! ಅನ್ನಿಸ್ತಾ. ? ಇಲ್ಲ ಗೆಳತಿ.  ಈ ಹೃದಯಕ್ಕೆ ನಿನ್ನ ಬಯಸಿದ್ದೇ ತುಂಬಾ ದುಬಾರಿ ಆಗೋಯ್ತು ಅನ್ನಿಸ್ತು.   ಪುಸ್ತಕ ಮಾಡುವ ಕೆಲಸ ಡಂಪ್ ಆಯ್ತು.  ಅಲ್ಲಿಗೇ ದಿಢೀರ್ ನಿರುದ್ಯೋಗ ಆವರಿಸಿಕೊಂತು.  ಹಿಂಗೆಲ್ಲಾ ಖಾಲಿ ಖಾಲಿ ಇರೋದಕ್ಕಾಗಲ್ಲಪ್ಪ!!    ಕೆರ್ಕೋಳದಕ್ಕೆ ಏನೇನಾದರೂ ಇರಬೇಕು.   'ಅವಳು ಬಂದ ಮೇಲೆ ಮೀಟ್ ಮಾಡಿದರೂ ಆಯ್ತು, ಕೊಟ್ಟರೂ ಆಯ್ತು.  ' ಅಂದಾಗ ಯಾಕೋ ಮನಸ್ಸು ಒಪ್ಪಲಿಲ್ಲ.  No Excuses.  ನೀನು ಆ ದಿನ ಹುಟ್ಟಿದ ಕಾರಣಕ್ಕೆ,   ಆ ದಿನವನ್ನ ನಿನಗಂತ ವಿಶೇಷ ಪಡಿಸುವ ಪ್ರಯತ್ನ ಹೊಗೆ ಹಾಕ್ಕೋಂತು.  ನನ್ನ ಲಾಜಿಕ್ಕೇ ಸರಿಯಾಗಿತ್ತು.   ಹಂಗೆಲ್ಲಾ ಸ್ಪೆಷಲ್ ಡೇಯ್ಸ್ !! ಇರೋದಿಲ್ವೋ ಕಿಟ್ಟು.     ಆ ಕ್ಷಣ ಎಲ್ಲಾ ಬಿಟ್ಟು ಒಂದು ದಿವ್ಯಮೌನಕ್ಕೆ ಶರಣು.   ಖುಷಿಗೆ 'ನಗು',  ನೋವಿಗೆ 'ಅಳು' ಇದೆ.  ಇವುಗಳಾಚೆ ಇರೋ ಭಾವಗಳನ್ನು ವ್ಯಕ್ತಪಡಿಸೋದಕ್ಕೆ ಇಂಥದ್ದು ಅಂತ ಇಲ್ಲ,  ಮೌನ!! ಒಂದನ್ನು ಬಿಟ್ಟು.   ಆದರೆ ಒಬ್ಬರ ಮೌನವನ್ನು ಮತ್ತೊಬ್ಬರು ಇಂಟರ್-ಪ್ರಿಟ್ ಮಾಡುವುದು, ಆನೆಯ ಒಂದು ಭಾಗ ಸವರಿ, ಆನೆ ಹಿಂಗೇ ಇದೆ ಅಂದುಕೊಂಡ ಕುರುಡನ ಕಥೆಯಂತೆ.   ಕಿಟ್ಟು ಮೌನಕ್ಕೆ ಕಾರಣವಿರಲಿಲ್ಲ.  ಕಿಟ್ಟು ವಿನ ತರ್ಕಕ್ಕೆ ಖಂಡಿತ ಅರ್ಥವಿರಲಿಲ್ಲ.  ಆದರೆ ಅವನ ಸಿಮ್-ಟಮ್ ಗಳಿಗೆ ಒಂದು ಹೆಸರಿತ್ತು.  ಎ-ಬುಲಿಯ!! ಅಂತೆ.   
